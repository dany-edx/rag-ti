url,tag,author,updated_date,title,contents
https://www.pv-magazine.it/2023/07/10/aumento-della-produzione-fotovoltaica-in-italia-nella-settimana-in-corso-aleasoft/,"MERCATI & POLITICHE,RETI E INTEGRAZIONE DI RETI,SVILUPPI DI MERCATO,GERMANIA,ITALIA,PORTOGALLO",SERGIO MATALUCCI,"LUGLIO 10, 2023",Aumento della produzione fotovoltaica in Italia nella settimana in corso – AleaSoft,"Nella prima settimana di luglio, l’energia fotovoltaica ha registrato record di produzione giornaliera in Portogallo e Germania. La Germania ha già registrato la più alta produzione giornaliera di energia eolica per il mese di luglio. Ma la produzione di energia eolica è diminuita nella maggior parte dei casi. Questo, insieme all’aumento delle temperature, ha portato a un aumento dei prezzi nei mercati europei. Lo scrive AleaSoft Energy Forecasting.
“Confrontando la produzione di energia solare della prima settimana di luglio con quella della settimana precedente, si sono registrati aumenti in tutti i principali mercati europei analizzati. L’incremento maggiore è stato registrato nel mercato tedesco, con un aumento della produzione del 24%, seguito dai mercati francese e italiano, con aumenti rispettivamente del 10% e del 9,5%”, ha detto la società spagnola.
AleaSoft Energy Forecasting prevede, per questa settimana, un aumento della produzione nei mercati di Spagna e Italia.
Mercati elettrici
Nella prima settimana di luglio, la domanda di elettricità è diminuita nella maggior parte dei mercati europei, a parte Francia (+2,3%), Belgio (+0,2%) e Italia (+0,1%).
“Nella settimana del 3 luglio, i prezzi di quasi tutti i mercati elettrici europei analizzati da AleaSoft Energy Forecasting sono aumentati rispetto alla settimana precedente. Fa eccezione il mercato Nord Pool dei Paesi nordici, con un calo del 14%. Nel caso del mercato italiano IPEX, il prezzo è rimasto stabile con una leggera tendenza al rialzo, registrando un aumento dello 0,7%”, ha scritto AleaSoft Energy Forecasting.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/10/il-progetto-dei-pannelli-in-perovskite-di-iritaly-trading-company/,"INDUSTRIA & FORNITORI,MODULI,SVILUPPI DI MERCATO,TECNOLOGIA E SCIENZA,ITALIA,LAZIO",LARA MORANDOTTI,"LUGLIO 10, 2023",Il progetto dei pannelli in perovskite di Iritaly Trading Company,"Ad organizzare la conferenza PVSPACE-2023 (New Generation Photovoltaics for Space), andata in scena la scorsa settimana presso l’Università La Sapienza di Roma, con la partecipazione di prestigiosi relatori dall’ESA, NASA, NREL, EPFL, CEA, IMEC, Chiniese Academy of Science, Natur Energy e varie università e centri di ricerca del mondo, è stata l’azienda Iritaly Trading Company.
pv magazine ha intervistato l’Ing. Valerio Moschella, membro del consiglio di amministrazione di Iritaly Trading Company, di cui è Responsabile finanza e servizi.
pv magazine: Chi è Iritaly Trading Company?
È una realtà che investe nel settore del commercio internazionale e che si distingue nello sviluppo di progetti innovativi a carattere internazionale, che riguardano le nuove tecnologie. La società sviluppa idee innovative e ha stretto partnership con varie università e istituti di ricerca finalizzati a sviluppare le nuove tecnologie con ricadute in Italia in ambito industriale. Tra i vari progetti, nel settore del fotovoltaico spicca la collaborazione con diverse università tra cui l’Università La Sapienza di Roma, che ci permettono di portare avanti la ricerca di pannelli innovativi con celle solari in perovskite.
Vuole entrare nel dettaglio?
La perovskite è un nuovo minerale che si è rivelato particolarmente utile per realizzare pannelli fotovoltaici poiché raddoppia le performance e abbatte i costi di produzione, utilizzando inchiostri innovativi per la deposizione in condizioni ambientali. La promettente combinazione di basso costo e alta efficienza, ma anche la garanzia di meno emissioni di CO2, caratterizzano una rivoluzione nel settore del fotovoltaico. Le perovskiti ibride monocristalline a grana grossa, fabbricate con il metodo “Solvent-Gradien”, sono inserite tra due film nanoporosi formulati che fungono da strati di vuoti per il trasporto di elettroni e da strati di trasporto di lacune secondo il processo di deposizione a bassa temperatura.
Cosa ha realizzato Iritaly in tal senso?
In collaborazione con Kimia Solar, abbiamo realizzato un’innovazione per la fabbricazione e riciclaggio di pannelli fotovoltaici in perovskite di grandi dimensioni. La chiave è una procedura completamente stampabile altamente riproducibile in condizioni ambientali. Abbiamo inventato un’efficiente procedura sostenibile senza solventi per il riciclaggio dei moduli di perovskite alla fine del loro ciclo di vita, pienamente compatibile con le linee guida RoHS.
Ci sarà uno sviluppo industriale?
Siamo vicini alla realizzazione di impianti industriali per la produzione su larga scala. Le celle fotovoltaiche di perovskite sono sempre più vicine alla commercializzazione e potrebbero ben presto battere quelle di silicio per costo ed efficienza. Se infatti uno dei maggiori ostacoli è l’instabilità del composto chimico, che comporta un precoce degrado del materiale, ogni mese che passa i risultati della ricerca nel settore sono sempre più promettenti. Lo scopo del convegno era proprio quello di fare il punto sulle tecniche che il nostro team di scienziati sta sviluppando di concerto con altri enti internazionali, riuscendo ad allungare la durabilità delle celle in perovskite.
È questo il punto. Come riuscire ad allungarne la durabilità?
Attraverso l’aggiunta di particolari molecole. Le recenti ricerche hanno dimostrato di saper fornire una soluzione alle diverse problematiche legate all’instabilità delle celle in perovskite e la loro particolare sensibilità a fattori quali l’umidità, la luce ultravioletta e le temperature estreme. Il convegno ha dimostrato che, di fatto, nella sperimentazione scientifica i potenziali ostacoli sono già stati tutti superati.
Cosa manca allora per una commercializzazione su larga scala delle celle in perovskite?
Il trasferimento tecnologico all’industria e la disponibilità di investitori che credano nella validità del prodotto, investendo anche nella filiera manifatturiera, in modo da rendere disponibili in pochi anni i pannelli in perovskite sul mercato.
Però ci sono progetti già annunciati…
Si sa che Enel ha in cantiere la realizzazione di una Gigafactory a Catania per la produzione di moduli fotovoltaici bifacciali che dovrebbero sfruttare anche le celle tandem peroskite/silicio. Da annunci fatti, sappiamo che la fabbrica è in corso di realizzazione e dovrebbe vedere la luce nel 2024. Altri investimenti sappiamo si stanno realizzando all’estero, in particolare in Cina.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/10/piemonte-aumenta-contributi-per-green-communities-in-aree-montane/,"BANDI E ASTE,MERCATI & POLITICHE,ITALIA,PIEMONTE",SERGIO MATALUCCI,"LUGLIO 10, 2023",Piemonte aumenta contributi per “Green Communities” in aree montane,"La regione Piemonte ha pubblicato il bando per la realizzazione delle “green communities”, ovvero le comunità locali che si coordinano per valorizzare le risorse principali di cui dispongono (acqua, boschi e paesaggio). La dotazione finanziaria ammonta ad oltre 9,2 milioni del Fondo per lo sviluppo delle Montagne italiane (FOSMIT).
“Queste risorse si aggiungono ai 15 milioni che abbiamo già ottenuto nel 2022 per i primi 4 progetti di Green Communities: a quello sperimentale delle Terre del Monviso, uno dei primi tre lanciati in Italia nel marzo dell’anno scorso e finanziato con 2 milioni, si sono poi aggiunti a settembre quelli delle Valli Orco e Soana, della Valle Stura e delle Valli Chisone e Germanasca, tutti finanziati con 4,3 milioni”, hanno commentato il presidente della Regione Alberto Cirio ed il vicepresidente ed assessore alla Montagna Fabio Carosso.
Le Unioni montane potranno ricevere un contributo minimo di un milione e uno massimo di due milioni di euro per interventi finalizzati alla gestione integrata e certificata del patrimonio agro-forestale e delle risorse idriche, alla produzione di energia da fonti rinnovabili locali, allo sviluppo di un turismo sostenibile, alla costruzione e gestione sostenibile del patrimonio edilizio e delle infrastrutture.
“Ogni green community deve obbligatoriamente comprendere il territorio di almeno 10 Comuni, garantire la contiguità territoriale ed essere costituita per almeno l’80% da Comuni classificati montani o parzialmente montani. Le domande di candidatura dovranno essere presentate entro le ore 12 del 31 luglio 2023”, ha scritto la regione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/10/solaredge-home-lancia-in-italia-nuovo-inverter-monofase-per-segmento-residenziale/,"INDUSTRIA & FORNITORI,INVERTER,ITALIA",SERGIO MATALUCCI,"LUGLIO 10, 2023",SolarEdge Home lancia in Italia nuovo inverter monofase per segmento residenziale,"SolarEdge Technologies ha lanciato in Italia l’inverter Hub SolarEdge Home per impianti monofase. L’inverter, disponibile in taglie di potenza da 3 a 6 kW, ha come target il segmento residenziale.
“A differenza di altri inverter – che in genere forniscono un parziale backup domestico e richiedono notevoli interventi di ricablaggio all’interno dell’abitazione – l’inverter Hub SolarEdge Home offre un completo backup ed è dotato di una connessione integrata con il network SolarEdge Home per assicurare una semplice installazione e una configurazione rapida mediante smartphone”, ha scritto la società israeliana.
SolarEdge Technologies suggerisce l’accoppiamento con batteria SolarEdge Home 400 V e interfaccia di backup SolarEdge Home.
“La soluzione con accoppiamento in corrente continua riduce le perdite di potenza con una sola conversione invece delle comuni tre e raggiunge un’efficienza complessiva leader nel settore. Per produrre più energia e aumentare l’autoconsumo, l’inverter Hub SolarEdge Home può inoltre beneficiare di un sovradimensionamento lato continua fino al 200%”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/10/lindia-lancia-gara-dappalto-per-produzione-di-15-gw-di-elettrolizzatori/,"IDROGENO,STOCCAGGIO,INDIA",UMA GUPTA,"LUGLIO 10, 2023","L’India lancia gara d’appalto per produzione di 1,5 GW di elettrolizzatori","La SECI ha iniziato ad accettare offerte per la costruzione di 1,5 GW di capacità produttiva di elettrolizzatori in India nell’ambito del primo ciclo del programma governativo Strategic Interventions for Green Hydrogen Transition (SIGHT).
SunVilla afferma che gli offerenti che creano impianti di produzione di elettrolizzatori possono qualificarsi per gli incentivi governativi soddisfacendo i criteri specificati nel documento di gara. Il SECI è l’agenzia esecutiva del programma di incentivi, che prevede una capacità totale di 1,5 GW.
Per poter beneficiare degli incentivi, i produttori devono soddisfare i requisiti di prestazione, come la durata garantita dell’elettrolizzatore, e di valore aggiunto a livello locale.
La messa in funzione degli impianti di produzione deve avvenire entro 24 mesi e gli incentivi saranno erogati su base annuale per cinque anni.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/10/compagnia-petrolifera-cinese-lancia-impianto-solare-e-accumulo-da-40-mw-in-alta-quota/,"BATTERIE,INSTALLAZIONI E IMPIANTI,STOCCAGGIO,CINA",EMILIANO BELLINI,"LUGLIO 10, 2023",Compagnia petrolifera cinese lancia impianto solare e accumulo da 40 MW in alta quota,"CNOOC ha acceso un parco solare da 40 MW collegato a 6 MW/12 MWh di batterie nella provincia cinese di Gansu.
“Costruito con alte scaffalature e senza recinzioni, il progetto consente l’integrazione di energia verde e allevamento utilizzando lo spazio superiore per la produzione di energia fotovoltaica e, in contemporanea, il prato per il pascolo”, ha dichiarato l’azienda.
CNOOC non ha spiegato come la produzione di energia fotovoltaica sia stata integrata con l’allevamento. L’impianto copre un’area di circa 930.000 metri quadrati e si trova a un’altitudine di 3.000 metri, ha dichiarato l’azienda, cha ha sottolineato di possedere una partecipazione del 100% nel progetto.
Nonostante i recenti piani di espansione del business delle energie rinnovabili, CNOOC ha dato priorità agli sforzi di esplorazione e sviluppo del petrolio, con una produzione di 163,9 milioni di barili di petrolio nel primo trimestre del 2023, in aumento dell’8,6% su base annua.
“Durante il periodo, la società ha effettuato 2 nuove scoperte e ha valutato con successo 6 strutture di petrolio e gas”, ha dichiarato CNOOC nella sua relazione finanziaria. “La costruzione dei progetti chiave è progredita costantemente. Dei nove nuovi progetti per i quali è previsto l’inizio della produzione nel corso dell’anno, 5 hanno iniziato l’installazione”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/10/coversol-chiude-accordo-di-finanziamento-per-primo-portafoglio-ci-in-italia/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,"LUGLIO 10, 2023",Coversol chiude accordo di finanziamento per primo Portafoglio C+I in Italia,"Coversol Solar Investments ha chiuso il finanziamento del debito con Unifergie, filiale di Crédit Agricole Leasing & Factoring, e BPCE Energeco in qualità di cofinanziatori. Questo per il suo primo portafoglio di impianti fotovoltaici commerciali e industriali (C+I) da 29 MW in Italia.
La società è stata creata nel 2021 come Joint Venture tra First Climate Group (Bad Vilbel, Germania) e SI Solar Investments GmbH (Zurigo, Svizzera), entrambe società fondate dall’imprenditore Thomas Stetter.
“Siamo convinti di raggiungere il nostro obiettivo quinquennale di sviluppare, finanziare e costruire 300 MWp di progetti C&I nei prossimi cinque anni in Italia. Abbiamo anche fatto diverse analisi interne che ci confermano che il potenziale per il C&I e lontano da essere esaurito in Italia che ci convince che il piano quinquennale e raggiungibile. Il prossimo passo è lo sviluppo di Coversol 2 con capacity sommata di 45 MWp”, Thomas Stetter, Fondatore e CEO di Coversol di Coversol, ha detto a pv magazine Italia.
Coversol 1 comprende più di 40 progetti con una capacità fino a 1 MW ciascuno. La maggior parte di essi si trova nel Nord Italia, con una parte marginale nel Meridione. A parte quattro progetti a terra da 1 MW ciascuno, tutti gli altri progetti sono installati su tetti commerciali e industriali.
“Con il C&I abbiamo trovato una nicchia dove possiamo coprire tutto il ciclo di vita dei progetti, facendo sviluppo ma anche finanziamento, costruzione e operazione, cosi affermandoci come produttori indipendenti di elettricità in Italia”, ha aggiunto Stetter.
Secondo CSI, l’incentivo nazionale del contratto per differenza (CfD),  incentivo GSE, a 0,09 euro/kWh riduce il profilo di rischio del portafoglio, promettendo un “sicuro e elevato ritorno sugli investimenti”.
“Il primo terzo del portafoglio – composto da 12 progetti – ha terminato la fase di costruzione e i primi 6 progetti hanno già raggiunto con successo l’entrata in esercizio commerciale e stanno immettendo energia in rete. Gli altri impianti saranno costruiti e messi in funzione nei prossimi mesi,” ha detto Coversol Solar Investments.
Unifergie e BPCE Energeco hanno fornito finanziamenti sotto forma di Senior Debt Facility. Parte del Senior Debt ha ricevuto il supporto della Banca Europea per gli Investimenti (BEI) e la copertura dei tassi di interesse è stata assicurata da Crédit Agricole Italia.
“LA BEI (EIB) fornisce un garanzia per una parte del prestito delle banche, riducendo così il rischio per le banche commerciali”, ha spiegato Stetter.
Oltre a Coversol 1, CSI ha già altri portafogli in fase di sviluppo, come il citato Coversol 2. Il focus rimane su progetti C+I su tetto in Italia, ma CSI ha anche iniziato a lavorare per ampliare la propria offerta sviluppando portafogli per industrie energivore e comunità energetiche.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
