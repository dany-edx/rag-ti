url,tag,author,updated_date,title,contents
https://www.pv-magazine.it/2023/08/02/bb-inizia-installando-un-impianto-fotovoltaico-nel-2010-ora-monetizza-e-programma-batterie/,"INSTALLAZIONI E IMPIANTI,ITALIA,TOSCANA",SERGIO MATALUCCI,"AGOSTO 2, 2023","B&B inizia installando un impianto fotovoltaico nel 2010, ora monetizza e programma batterie","Il B&B Casa Bellavista nel comune di Cortona (Arezzo) sta facendo notizia per premi e riconoscimenti ottenuti per gli sforzi compiuti per aumentare la sostenibilità della struttura.
Simonetta Demarchi, la proprietaria, spiega che il tutto è iniziato per un discorso ambientale, ma che sta adesso avendo delle conseguenze positive anche a livello economico.
“È iniziato per un discorso ideologico. Da lì è partito il progetto di installare l’impianto fotovoltaico nel 2010”, Demarchi dice a pv magazine Italia.
Tredici anni fa, Demarchi ha comprato un terreno attiguo per installare l’impianto da 19 kW. Avvitato a settembre 2010, rientra nel secondo conto energia.
“Ha richiesto sei mesi di lavori, per lo più burocrazia, anche perché fare un recinto non ci vogliono sei mesi. Ma è risultato utilissimo,” aggiunge Demarchi, spiegando che la struttura ha riscontrato un risparmio immediato nelle bollette, con l’apice raggiunto l’anno scorso, durante l’aumento dei prezzi.
L’energia viene usata per gli elettrodomestici, ma anche per le attività di filtraggio della piscina. In precedenza, i lavori di filtraggio venivano operati di notte. Ora di giorno.
“Ho investito 13 anni, 85 mila euro e, al 31/12/2022, al netto delle spese di investimento ho guadagnato decine di migliaia di euro”.
Secondo la relazione utilizzata per le diverse certificazioni, l’impianto riceve circa 10 mila euro di incentivo all’anno, tra 400 e 4.000 euro annui come ricavi per lo scambio sul posto e un risparmio in bolletta da circa 3.000 euro ogni dodici mesi. In totale l’installazione ha comportato un guadagno di oltre 100.000 euro.
La struttura ha installato tre anni fa un APP che monitora la produzione, così da far partire alcuni elettrodomestici quando la produzione è sufficiente. Spesso, invece, la produzione è troppa.
“Ci siamo resi conto di avere una sovrapproduzione e quindi tre anni fa abbiamo comprato un’auto elettrica che alimentiamo esclusivamente con la nostra produzione”.
Feedback dei clienti
A parte i benefici economici legati alle utenze, un altro aspetto positivo è legato all’entusiasmo della clientela che, spesso, rimane ignara degli sforzi e degli “investimenti green” fino a quando arriva.
“I clienti se ne accorgono quando sono qui e il riscontro è sempre molto positivo. Di recente booking.com ha incluso anche la valutazione ambientale delle strutture ricettive e questo è stato un ulteriore aiuto. Ma il vero boom sta avvenendo ora. L’interesse per strutture green è in chiaro aumento”, spiega Demarchi.
La struttura ha fatto di recente, insieme a una società di consulenza, un bilancio di sostenibilità. “Lo abbiamo fatto per un discorso di coerenza. Credo di essere la prima struttura piccola a farlo. Ma sicuramente ha delle ripercussioni positive”.
Il B&B Casa Bellavista ha compilato i modelli standard del bilancio di fattibilità, raggiungendo 78/100. Mancano ora investimenti su due fronti: adeguare il più possibile la struttura alle necessità dei portatori di handicap e installare una batteria.
“Sto pensando all’accumulo. Ci sono delle ore in cui produciamo troppo e dobbiamo utilizzare il meccanismo dello scambio sul posto. L’idea dello storage è legato sia a motivi economici, dato che paghiamo l’energia della rete più di quanto la rete ci paga quella che immettiamo, sia per aumentare il nostro score nel bilancio di sostenibilità, dato che non è possibile comprare solo energia green. Ora sto aspettando i preventivi e faremo i lavori dopo la stagione estiva”.
Per ora il 47% della produzione elettrica è per l’autoconsumo e il 53% per l’immissione in rete.
Futuri investimenti?
Demarchi non esclude la possibilità di fare altri investimenti, operando per esempio il repowering dell’impianto. Riporta però che al momento non ne ha bisogno.
“A differenza di quanto mi aspettavo e a differenza di altri conoscenti, non sto vedendo una diminuzione della produzione di energia elettrica”. L’impianto sta infatti producendo ben oltre le previsioni medie del GSE.
Demarchi scarta invece per il momento la possibilità di ampliare il parco fotovoltaico.
“Non ho possibilità di aumentare la capacità dell’impianto perché la regione Toscana non permette più di installare pannelli per terra. Siamo stati una delle ultime realtà che ha potuto farlo. Ci penseremo comunque nel caso le cose cambino”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/02/sorgenia-sviluppa-parco-da-10-mw-in-provincia-di-livorno/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,TOSCANA",SERGIO MATALUCCI,"AGOSTO 2, 2023",Sorgenia sviluppa parco da 10 MW in provincia di Livorno,"I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/02/baywa-r-e-conclude-lavori-del-primo-parco-in-italia/,"INSTALLAZIONI E IMPIANTI,ITALIA,PIEMONTE",SERGIO MATALUCCI,"AGOSTO 2, 2023",BayWa r.e conclude lavori per il primo parco fotovoltaico in Italia,"BayWa r.e. ha annunciato la conclusione dei lavori di realizzazione del primo parco solare in Italia. Si tratta del parco solare nel comune di Cerrione, in provincia di Biella.
“Il parco solare è caratterizzato dall’istallazione di 12.000 pannelli fotovoltaici con potenza nominale di picco totale di 6,5 MWp. I pannelli sono stati installati su tracker, strutture che inseguendo la posizione del sole ottimizzano la produzione di energia”, ha scritto la società tedesca.
Il parco solare sorge su terreni industriali di proprietà della Società Aeroporto Cerrione s.r.l. e BayWa r.e., grazie alla firma di un accordo della durata di 30 anni, usufruisce del diritto di superficie.
“L’Italia rappresenta uno dei Paesi strategici del Gruppo a livello europeo e lavoriamo per dare continuità all’incremento dell’installato registrata negli ultimi mesi, con l’obiettivo di contribuire a raggiungere gli impegni in termini di decarbonizzazione”, ha commentato Alessandra Toschi, AD di BayWa r.e. Italia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/02/azienda-di-lavorazione-gomma-installa-impianto-fotovoltaico-per-un-autoconsumo-del-70/,"COMPONENTISTICA PER MONTAGGIO,INDUSTRIA & FORNITORI,INSTALLAZIONI E IMPIANTI,INVERTER,MODULI,ITALIA,MARCHE",LARA MORANDOTTI,"AGOSTO 2, 2023",Azienda di lavorazione gomma installa impianto fotovoltaico per un autoconsumo del 70%,"I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/02/wood-mackenzie-la-cina-manterra-quote-di-mercato-nei-prossimi-anni-nonostante-politiche-usa-ue/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,CINA,WORLD",SERGIO MATALUCCI,"AGOSTO 2, 2023","Wood Mackenzie: la Cina manterrà quote di mercato nei prossimi anni nonostante politiche USA, UE","La costruzione di impianti solari continuerà ad accelerare in tutte le regioni, dice Michelle Davis, responsabile delle ricerche sul solare di Wood Mackenzie.
“Prevediamo che nel 2023 la costruzione di impianti fotovoltaici raggiungerà livelli record, con quasi 270 GWdc in tutto il mondo. Questo sviluppo continuerà ad accelerare fino a raggiungere i 330 GWdc annui entro il 2032”, dice l’analista.
I fattori che permetteranno un’accelerazione delle installazioni sono gli obiettivi ambiziosi in materia di energie rinnovabili, l’aumento dell’elettrificazione, l’abbandono delle centrali a carbone, le preoccupazioni per la sicurezza energetica, ma anche la
diminuzione dei livelli di costo livellato dell’energia solare (LCOE).
Secondo Wood Mackenzie, la quota di costruzione della Cina scenderà al 30% entro il 2032, a fronte dell’aumento della costruzione negli Stati Uniti. La Cina continuerà comunque a guidare la produzione di fotovoltaico per almeno i prossimi cinque anni.
“Gli incentivi politici per la produzione locale di fotovoltaico negli Stati Uniti, in Europa e in India non dovrebbero intaccare in modo significativo la quota di mercato della Cina nel breve periodo”.
Michelle Davis dice che è probabile che la Cina sposti il focus delle sue esportazioni dai moduli alle celle e ai wafer.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
