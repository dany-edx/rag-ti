url,tag,author,updated_date,title,contents
https://www.pv-magazine.it/2023/10/18/incentivi-fer-1-gse-pubblica-bandi-aperta-la-tredicesima-procedura/,"BANDI E ASTE,LEGGI & ATTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,"OTTOBRE 18, 2023","Incentivi Fer 1: GSE pubblica bandi, aperta la tredicesima procedura","Il Gestore dei Servizi Energetici (GSE) ha pubblicato i Bandi della tredicesima procedura di Aste e Registri del DM 4 luglio 2019 (DM 2019), secondo quanto stabilito dal Decreto Legislativo 199 del 2021. All’asta una potenza di circa 1.630 MW, di quasi metà attraverso l’Asta A (eolico e FV).
“Il periodo per le iscrizioni si aprirà alle ore 12:00 di domani mercoledì 18 ottobre 2023 e si chiuderà improrogabilmente alle 12:00 di venerdì 17 novembre 2023. Le richieste dovranno essere trasmesse, entro e non oltre il termine di chiusura, esclusivamente mediante il Portale FER-E, accessibile tutti i giorni 24 ore su 24”, ha chiarito il GSE.
Il Registro A (eolico e fotovoltaico) e il Registro B (idroelettrico e gas da depurazione) hanno un contingente nullo, ma eventuali richieste idonee potrebbero ricevere riallocazioni da altri contingenti. Il Registro A-2 (fotovoltaico in sostituzione di amianto) dispone di oltre 29o.ooo kW, il Registro C (rifacimenti) ha un contingente di oltre 108.000 kW.
L’Asta A (eolico e FV) ha il contingente maggiore: 772.490,73 kW. Segue poi l’Asta C (rifacimenti) con un contingente di 354.850, kW e l’Asta B (idroelettrico e gas di depurazione) con un contingente di poco superiore a 100.547 kW.
Come anticipato da pv magazine Italia, i valori delle tariffe saranno aggiornati facendo riferimento all’indice nazionale dei prezzi al consumo per l’intera collettività (NIC), per tenere conto dell’inflazione media cumulata da agosto 2019 a settembre 2023.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/18/consiglio-energia-trova-accordo-sulla-riforma-dellassetto-del-mercato-dellenergia-elettrica/,"LEGGI & ATTI,MERCATI & POLITICHE,POLITICA,SVILUPPI DI MERCATO,EUROPA OCCIDENTALE,EUROPA ORIENTALE,FRANCIA,GERMANIA,ITALIA",SERGIO MATALUCCI,"OTTOBRE 18, 2023",Consiglio Energia trova accordo sulla riforma dell’assetto del mercato dell’energia elettrica,"Il Consiglio ha raggiunto un accordo (orientamento generale) su una proposta volta a modificare l’assetto del mercato dell’energia elettrica dell’Unione Europea, dopo l’impegno di Francia e Germania di superare le proprie divergenze.
Questo dopo che la presidenza di turno spagnola ha presentato ieri una nuova versione di compromesso, l’ottava, che prevede anche la possibilità di finanziare la produzione nucleare con contratti per differenza.
L’accordo, che fungerà da posizione del Consiglio nelle negoziazioni con il Parlamento, si basa su quattro principi e obiettivi: mantenere stabili i mercati dell’energia elettrica a lungo termine, eliminare il carattere temporaneo dei meccanismi di capacità, rafforzare la tutela dei consumatori e applicare in tempi di crisi prezzi regolati anche sottocosto non solo alle famiglie ma anche alle piccole e medie imprese (PMI),
Per mantenere stabili i mercati dell’energia elettrica a lungo termine, il Consiglio propone di stimolare “il mercato degli accordi di compravendita di energia elettrica, generalizzando i contratti bidirezionali per differenza e migliorando la liquidità del mercato a termine”.
Il Consiglio ha convenuto che gli Stati membri elimineranno gli ostacoli ingiustificati e le procedure o gli oneri sproporzionati o discriminatori per gli accordi di compravendita. “Le misure possono comprendere, tra l’altro, regimi di garanzia statali a prezzi di mercato, garanzie private o strumenti che aggregano la domanda di accordi di compravendita di energia elettrica.”
Il Consiglio ha anche deciso che i contratti bidirezionali per differenza costituiranno il modello obbligatorio utilizzato per i finanziamenti pubblici nei contratti a lungo termine. Previste comunque alcune eccezioni.
Le norme relative ai contratti bidirezionali per differenza si applicherebbero solo dopo un periodo di transizione di tre o cinque anni dall’entrata in vigore del regolamento. Si applicherebbero agli investimenti in nuovi impianti “di generazione di energia elettrica basati sull’energia eolica, sull’energia solare, sull’energia geotermica, sull’energia idroelettrica senza serbatoio e sull’energia nucleare”.
Per quanto riguarda i meccanismi di capacità, oltre alla cancellazione del carattere temporaneo delle misure, da segnalare anche che il Consiglio ha introdotto una deroga ai requisiti in vigore relativi ai limiti delle emissioni di CO2 imposti ai generatori perché possano ricevere sostegno dai meccanismi di capacità, entro il 31 dicembre 2028.
La tutela dei consumatori voluta dal Consiglio passerà anche attraverso contratti con prezzo dinamico dell’energia elettrica, a tempo determinato e a prezzo fisso, “salvo qualora i fornitori non offrano contratti a tempo determinato e a condizione che ciò non riduca la disponibilità complessiva dei contratti di questo tipo”.
Il Consiglio ha concordato norme sulle strategie di copertura dei prezzi dei fornitori, al fine di proteggere i clienti dalle variazioni sui mercati all’ingrosso. “Ha convenuto di proteggere i clienti vulnerabili dalle interruzioni della fornitura istituendo, qualora non esistano già, sistemi di fornitore di ultima istanza che garantiscano la continuità dell’approvvigionamento almeno per i clienti civili”.
Si è inoltre convenuto che tutti i clienti avranno diritto a meccanismi di condivisione dell’energia (utilizzo, condivisione e stoccaggio di energia autoprodotta).
Per quanto riguarda i prezzi regolati, l’accordo prevede la possibilità temporanea di applicare prezzi regolati, anche a livello sottocosto, alle piccole e medie imprese (PMI) in tempi di crisi. Gli Stati membri possono applicare prezzi regolati alle famiglie in condizioni di povertà energetica.
Il Consiglio ha poi convenuto che gli Stati membri potranno applicare un tetto ai ricavi di mercato eccessivi sull’energia elettrica prodotta da generatori con costi marginali inferiori quali le energie rinnovabili, il nucleare e la lignite (generatori inframarginali) fino al 30 giugno 2024, alle stesse condizioni della misura di emergenza sui ricavi inframarginali adottata il 6 ottobre 2022.
La presidenza del Consiglio potrà ora avviare negoziati con il Parlamento europeo per raggiungere un accordo definitivo. L’esito dei negoziati dovrà essere formalmente adottato dal Consiglio e dal Parlamento.
La riforma del mercato dell’energia elettrica, presentata per la prima volta dalla Commissione europea nel marzo 2023, modifica i regolamenti del 2019 sull’energia elettrica e le direttive del 2018-2019, nonché i regolamenti sulla protezione dalle manipolazioni del mercato nel mercato dell’energia all’ingrosso.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/18/startup-tedesca-offre-tavolo-solare-da-400-w/,"MERCATI & POLITICHE,SVILUPPI DI MERCATO,TECNOLOGIA E SCIENZA,GERMANIA,WORLD",LIOR KAHANA,"OTTOBRE 18, 2023",Startup tedesca offre tavolo solare da 400 W,"Il produttore tedesco di impianti fotovoltaici Technaxx ha presentato un nuovo tavolo solare a uso residenziale.
Il tavolo incorpora sulla sua superficie pannelli solari monocristallini con una potenza di 410 W e un’efficienza di conversione del 20,97%. Il micro-inverter preassemblato consente una produzione di 400 W.
“Utilizziamo la tecnologia PERC per i nostri moduli solari, che presentano celle ad alta efficienza. Sono dotati di tre diodi di bypass”, ha dichiarato un portavoce dell’azienda a pv magazine.
Secondo il sito web dell’azienda, il prodotto può essere acquistato al prezzo di 951,00 euro.
Quando non viene utilizzato come piano d’appoggio, il pannello da tavolo può essere inclinato a 20, 30 o 35 gradi per la produzione di energia. La sua attività può essere monitorata tramite un’app, in remoto, poiché il tavolo trasmette i dati tramite Wi-Fi. Il tavolo misura 173 cm x 114 cm x 84 cm ed è adatto a ospitare fino a otto persone.
“I nostri moduli solari sono certificati dal TÜV per le sollecitazioni meccaniche, tra cui il carico di vento di 2400Pa e il carico di neve di 5400Pa”, ha dichiarato l’azienda. “Tuttavia, le sollecitazioni di un singolo punto possono danneggiare il modulo e la grandine”.
Sebbene l’azienda raccomandi l’uso del tavolo su terrazze e balconi, oltre a fornire energia di base durante il giorno, gli utenti devono prestare attenzione all’ombreggiamento, come nel caso di qualsiasi prodotto solare.
“Se la superficie del tavolo è ombreggiata, la produzione di energia si riduce o addirittura si interrompe, a seconda dell’entità dell’ombreggiamento”, ha dichiarato l’azienda.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/18/fratelli-aguzzi-noleggia-impianto-da-318-kw-da-axpo-per-il-tetto-della-sede-di-rieti/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO",SERGIO MATALUCCI,"OTTOBRE 18, 2023",Fratelli Aguzzi noleggia impianto da 318 kW da Axpo per il tetto della sede di Rieti,"La società metalmeccanica Fratelli Aguzzi ha scelto Axpo Energy Solutions Italia come energy partner per un progetto fotovoltaico che produrrà fino al 60% dell’energia usata dalla sede di Vazia, area industriale di Rieti.
L’agenzia Sanergia, realtà che opera nel territorio di Rieti, ha agito da intermediario per l’accordo che “renderà disponibile per l’azienda reatina la dotazione, tramite la formula del noleggio, di un impianto fotovoltaico da 318 kW che verrà installato sul tetto”.
Oltre all’installazione dell’impianto, Axpo Energy Solutions Italia mette a disposizione di Fratelli Aguzzi un sistema di monitoraggio da remoto per controllare il funzionamento dei pannelli.
Axpo Energy Solutions Italia riporta che, sebbene la volatilità dei prezzi dell’energia sia inferiore rispetto all’anno scorso, le imprese rimangono esposte alle turbolenze dei mercati dell’energia.
“Prosegue quindi la ricerca di soluzioni con cui garantirsi un approvvigionamento energetico sicuro e sostenibile a livello economico e ambientale. Tra le opzioni più apprezzate il fotovoltaico, tecnologia consolidata sul mercato e che rappresenta il punto di riferimento per le politiche nazionali di transizione ecologica”.
Secondo Axpo, l’importanza dell’autoproduzione si sta diffondendo tra gli imprenditori. “Crediamo che i prossimi anni vedranno un’importante trasformazione nel profilo di consumo e di produzione di energia da parte del tessuto manifatturiero italiano”, ha commentato Marco Garbero, General Manager di Axpo Energy Solutions Italia.
A inizio mese Axpo Energy Solutions Italia ha firmato un accordo per un impianto fotovoltaico da 80 kW con Lavind, una storica lavanderia industriale veneta.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/18/galileo-firma-primo-ppa-in-italia-per-tre-impianti-in-campania-per-un-totale-di-23-mw/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,CAMPANIA,ITALIA",SERGIO MATALUCCI,"OTTOBRE 18, 2023",Galileo firma primo PPA in Italia per tre impianti in Campania per un totale di 23 MW,"Galileo, la piattaforma paneuropea per lo sviluppo delle energie rinnovabili, ha firmato il suo primo contratto di acquisto di energia elettrica (PPA) per tre suoi progetti fotovoltaici in Italia, con l’obiettivo di decarbonizzare i processi produttivi dell’azienda cliente.
“L’accordo ha una durata di 10 anni. I progetti sono situati in Campania, avranno una capacità combinata di 23 MW e una produzione annua stimata di oltre 40 GWh”, ha detto Galileo.
Galileo, società fondata nel 2020, non ha specificato il cliente, spiegando però che è  una società globale quotata al Borsa di New York NYSE.
“La domanda di questa soluzione commerciale [PPA] sta crescendo rapidamente in tutta Europa e stiamo già lavorando a iniziative simili in diversi mercati”, ha dichiarato Paolo Grossi, Chief Commercial Officer di Galileo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/18/al-via-energyear-italia-2003-due-giorni-di-convegni-e-networking/,"MERCATI & POLITICHE,SVILUPPI DI MERCATO,ITALIA,LOMBARDIA",LARA MORANDOTTI,"OTTOBRE 18, 2023","Al via Energyear Italia 2023, due giorni di convegni e networking","È iniziata alle 9 di queta mattina la terza edizione di Energyear Italia 20023, evento che ha richiamato all’Unahotels Expo Fiera Milano circa 650 partecipanti con l’obiettivo di apprendere lo stato dell’arte del settore, sia dal punto di vista tecnologico che legislativo e di marketing, ed esplorare le opportunità di business nel settore delle energie rinnovabili grazie ai numerosi momenti di networking previsti.
Al congresso di spicco per l’industria italiana delle energie rinnovabili partecipa anche pv magazine Italia nelle due giornate del 18 e 19 ottobre 2023. Esperti e leader del settore stanno per discutere le sfide e le opportunità offerte dal mercato, trattando anche le ultime tendenze e le innovazioni del settore, compresi gli sviluppi nel campo dell’energia solare, dello stoccaggio e dell’idrogeno verde.
Le numerose tavole rotonde danno infatti voce a istituzioni, aziende, rappresentanti regionali, esperti di tecnologia, fondi di investimento, consulenti finanziari e studi legali, che condivideranno conoscenze ed esperienze per incoraggiare e ispirare lo sviluppo delle energie rinnovabili nel mercato italiano.
“Oltre ai dibattiti e alle conferenze, Energyear Italia sarà anche una piattaforma per stabilire connessioni e contatti con altri professionisti del settore in uno spazio specifico per il networking”, hanno spiegato gli organizzatori.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/18/startup-australiana-sviluppa-sistema-di-alimentazione-autonomo-fotovoltaico-idrogeno/,"MERCATI & POLITICHE,SVILUPPI DI MERCATO,TECNOLOGIA E SCIENZA,AUSTRALIA,WORLD",DAVID CARROLL,"OTTOBRE 18, 2023",Startup australiana sviluppa sistema di alimentazione autonomo fotovoltaico-idrogeno,"Boundary Power, un’unione tra la società di servizi regionali dell’Australia occidentale Horizon Power e la società di ingegneria elettrica Ampcontrol, con sede a Victoria, ha lanciato ufficialmente un sistema di alimentazione autonomo (SAPS) che utilizza l’energia solare e una batteria rinnovabile all’idruro di idrogeno per immagazzinare e generare elettricità quando necessario.
Adam Champion, business development manager per le energie rinnovabili di Ampcontrol, ha dichiarato che l’Hydrogen Integrated Stand-Alone Power System (HiSAP), pur non essendo ancora disponibile in commercio, è stato creato per esplorare i fattori tecnici di progettazione, integrazione e funzionamento.
“Utilizzeremo queste conoscenze come input per i nostri futuri prodotti a energia rinnovabile”, ha dichiarato.
Il primo HiSAPS, sviluppato in collaborazione con Lavo, specialista di sistemi di accumulo di energia da idrogeno con sede a Sydney, e Selectronic Australia, produttore di inverter con sede a Melbourne, è stato installato presso lo stabilimento di produzione di LED di Ampcontrol a Ringwood, nello stato di Victoria.
Simon Duggan, direttore generale di Boundary Power, ha dichiarato che il sistema utilizza il Solar Qube dell’azienda, una combinazione integrata e pieghevole di generatore solare e batteria. Tuttavia, il tradizionale generatore diesel è stato sostituito da un sistema autonomo di alimentazione a idrogeno sviluppato da Lavo.
“Grazie alla collaborazione con Lavo e Selectronic, siamo stati in grado di proporre una soluzione dal design unico che apre la strada a ciò che potremo fare in futuro con i sistemi di alimentazione autonomi e la generazione di energia rinnovabile”, ha dichiarato. “Ci permette di dimostrare le capacità di questa unità Solar Qube alimentata da un elettrolizzatore e da un sistema di accumulo di idrogeno, invece di utilizzare il tradizionale generatore diesel. È un momento davvero, davvero, davvero emozionante”.
L’unità dimostrativa comprende due sistemi. Il SAPS autonomo comprende un impianto solare da 4 kWp montato su rack, un sistema di accumulo dell’energia a batteria da 16 kWh e un inverter da 7,5 kW. A questo si affianca un sistema di stoccaggio dell’energia dell’idrogeno all’idruro metallico (HESS) da 20 kWh con un ulteriore impianto solare da 6 kWp (parte di un campo sul tetto dell’impianto di Ringwood) e 5 kWh di batteria di stoccaggio. L’HESS incorpora anche un elettrolizzatore da 2,3 kW e una cella a combustibile da 3 kW per garantire che tutto l’idrogeno utilizzato sia prodotto in loco in modo rinnovabile.
“Una delle particolarità dell’unità HiSAPS rispetto ai sistemi di alimentazione stand-alone standard è che genera internamente il proprio combustibile”, ha dichiarato Thomas Steigler, ingegnere ricercatore di Ampcontrol. “Genera idrogeno e lo immagazzina all’interno dell’unità”.
L’intero sistema, comprese le apparecchiature di comunicazione per l’integrazione nei sistemi di misurazione e di reporting, è contenuto in un involucro resistente alle intemperie.
L’unità dimostrativa appena presentata fornirà energia solare allo stabilimento Ampcontrol di Ringwood durante le ore diurne per soddisfare la domanda di energia diurna. L’energia in eccesso verrà utilizzata per caricare il sistema di accumulo di energia a batteria (BESS) e quindi l’HESS. Il BESS verrà scaricato per soddisfare la domanda di energia di notte e durante i periodi di picco. L’HESS soddisfa le lacune della domanda di energia quando l’energia solare e il BESS non sono disponibili.
Il progetto è stato in parte finanziato dal Dipartimento per l’Energia, l’Ambiente e l’Azione per il Clima (DEECA) di Victoria nell’ambito del Renewable Hydrogen Commercialisation Pathways Fund del governo statale.
Duggan ha dichiarato che il progetto ha offerto una visione della tecnologia necessaria per costruire sistemi a idrogeno per immagazzinare e fornire elettricità e l’impianto dimostrativo fornirà una visione cruciale degli aspetti tecnici, normativi e di sicurezza dell’integrazione dei sistemi a idrogeno in un sistema energetico autonomo.
“Il finanziamento ci ha permesso di collaborare con esperti del settore per progettare una soluzione innovativa per dimostrare l’applicazione reale, aprendo la strada alla futura commercializzazione di HiSAPS”, ha dichiarato.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
