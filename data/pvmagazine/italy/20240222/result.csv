,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/22/ristrutturazione-energetica-di-una-chiesa-con-fotovoltaico-integrato-e-pompe-di-calore/,"INSTALLAZIONI E IMPIANTI,EUROPA OCCIDENTALE,SVIZZERA",VALERIE THOMPSON,2024-02-22,Ristrutturazione energetica di una chiesa con fotovoltaico integrato e pompe di calore,"Un consorzio svizzero ha ristrutturato una chiesa costruita nel 1965 a Mollis, nel cantone di Glarona, con impianti fotovoltaici sul tetto, nuove finestre, lavori di isolamento e pompe di calore.
L’edificio storico consumava 80.827 kWh all’anno e aveva bisogno di essere ristrutturato, ma le modifiche consentite erano limitate.
Le sei aziende svizzere del consorzio hanno aggiunto un nuovo isolamento termico per il tetto, le pareti e il tetto del seminterrato, finestre a triplo vetro, pompe di calore e un sistema fotovoltaico integrato sul tetto esposto a sud che fornisce quasi 50.000 kWh di energia solare all’anno.
Il consumo energetico della chiesa, comprese le pompe di calore, è ora di soli 33.100 kWh, pari al 41% del fabbisogno precedente, consentendo di vendere alla rete un surplus di 16.200 kWh.
I moduli fotovoltaici e il sistema di montaggio sono stati forniti da 3S Swiss Solar Solutions, un produttore di moduli che ha recentemente ampliato la sua produzione con una nuova linea da 250 MW. In totale, sono stati utilizzati più di 600 moduli fotovoltaici integrati nell’edificio (BIPV) di diverse dimensioni. La maggior parte proveniva dalla linea di prodotti MegaSlate, che nel frattempo è stata aggiornata e ribattezzata TeraSlate, insieme a 110 moduli personalizzati realizzati per adattarsi alla forma del tetto.
“Per gli edifici che necessitano di conservazione e protezione, i nostri pannelli BIPV, sia a colori che neri, rappresentano un’opportunità per migliorare l’efficienza energetica e allo stesso tempo preservare o addirittura migliorare l’estetica”, ha dichiarato a pv magazine Marcus Bäckmann, CTO di 3S Swiss Solar Solutions.
“Abbiamo sempre più progetti di questo tipo in cantiere”, afferma Bäckmann. “È importante che anche gli edifici del patrimonio siano sottoposti a ristrutturazione energetica e non siano esclusi dal miglioramento dell’efficienza energetica, dalla riduzione delle emissioni di CO2 e dalla possibilità di produrre la propria elettricità”.
Il Norman Foster Solar Award viene assegnato ai cosiddetti “edifici più efficienti dal punto di vista energetico”, cioè agli edifici che producono più energia di quella di cui hanno bisogno in media per il riscaldamento, l’acqua calda e la fornitura di elettricità, vendendo il surplus alla rete pubblica. È gestito da Solar Agentur, un’organizzazione non governativa che promuove l’energia solare in Svizzera.
Le sei aziende del consorzio erano Riedl Architekten, un gruppo di architetti, Riget AG, che ha eseguito i lavori sul tetto, Elektro Künz, un installatore elettrico, Sauter Wärmetechnik GmbH, un’azienda di sistemi di riscaldamento, ed Ernst Müller GmbH, uno specialista di carpenteria metallica.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/3S-Swiss-Solar-Solutions-150x150.jpg,italy
1,https://www.pv-magazine.it/2024/02/22/nella-provincia-di-padova-solo-il-4-dei-terreni-e-disponibile-per-lagrivoltaico/,"LEGGI & ATTI,MERCATI & POLITICHE,POLITICA,ITALIA,VENETO",LARA MORANDOTTI,2024-02-22,Nella Provincia di Padova solo il 4% dei terreni è disponibile per l’agrivoltaico,"“Un importante passo verso la tutela ambientale nel padovano: la mappatura completa delle nostre aree agricole di pregio è uno strumento per preservare il nostro patrimonio paesaggistico. L’Ufficio pianificazione, insieme alla Benincà, una società specializzata, ha elaborato questa mappa con attenzione, integrando i più estesi criteri dalle normative territoriali per una gestione sostenibile del territorio”, è come ha presentato il documento la Provincia di Padova.
“Lo strumento, redatto dall’Ufficio Pianificazione dell’ente, consentirà di garantire e proteggere le aree agricole più sensibili, valorizzando il patrimonio paesaggistico della provincia. Lo scopo che ha mosso l’iniziativa è proteggere le zone agricole di pregio, alla luce della legge regionale 17 del 2022, dall’installazione non governata di impianti fotovoltaici a terra, garantendo invece una transizione energetica responsabile.  Il fotovoltaico è importantissimo, non c’è dubbio, ma le soluzioni a consumo/occupazione a lungo termine di suolo vanno attentamente gestite”, ha aggiunto
I comuni hanno trenta giorni per formulare eventuali osservazioni e proposte di miglioramento al piano presentato che verranno sottoposte al Consiglio Provinciale di Padova per l’approvazione ufficiale.
Il lavoro si basa sull’analisi dei documenti di pianificazione territoriale preesistenti, tra cui il Piano Territoriale di Coordinamento Regionale, considerando e integrando i criteri guida riguardanti il patrimonio storico-architettonico, il paesaggio, l’ambiente, l’agricoltura e l’irrigazione.
pv magazine Italia ha posto qualche domanda all’ufficio stampa della Provincia di Padova.
pv magazine Italia: A che percentuale corrisponde il terreno su cui è possibile installare agrivoltaico?
Attualmente, la superficie disponibile per l’installazione di agrivoltaico rappresenta circa il 4% dell’intera area agricola nella provincia di Padova, come riportato nella relazione. Il restante 96% presenta almeno uno dei 24 criteri di pregio definiti.

Non credete possa essere uno svantaggio dal punto di vista energetico limitare così il suolo per il fotovoltaico?
La limitazione del suolo per il fotovoltaico non è considerata uno svantaggio dal punto di vista energetico, poiché esistono numerose alternative per la produzione di energia rinnovabile su superfici meno sensibili. La normativa statale già privilegia l’utilizzo di superfici edificate e individua aree specifiche idonee per l’installazione di impianti fotovoltaici a terra, come ad esempio aree industriali e zone nelle vicinanze di infrastrutture esistenti.

Sulle aree agricole di pregio è sempre escluso il fotovoltaico a terra?
L’individuazione di tali zone non implica automaticamente l’esclusione dei fotovoltaici a terra. Si tratta piuttosto di un indicatore che consente alle autorità competenti di valutare attentamente le richieste di installazione degli impianti, considerando le caratteristiche intrinseche dell’area e il potenziale impatto sull’ambiente agricolo, prima del rilascio delle autorizzazioni.
Che approccio adottate riguardo agli impianti fotovoltaici sui tetti delle strutture agricole?
Si può dire che l’approccio adottato è improntato alla pragmaticità e alla scientificità, e mai ideologico. Basti pensare al Quaderno tecnico per gli impianti di energia rinnovabile, presentato poche settimane fa, nel quale la Provincia di Padova ha messo a disposizione di tutti i Comuni un vero e proprio manuale che fornisce direttive specifiche per l’installazione di vari tipi di impianti rinnovabili sugli edifici residenziali e produttivi, offrendo un’ampia gamma di soluzioni e tecnologie innovative per massimizzare l’efficienza energetica.
Cosa contiene il manuale?
Oltre a nozioni fondamentali sull’energia rinnovabile, procedure autorizzative, tipologie di intervento e indicazioni specifiche per le diverse zone territoriali omogenee, in questo quaderno un intero capitolo è dedicato alle specifiche indicazioni delle più idonee soluzioni nelle varie zone omogenee comunali e in quelle sottoposte a tutela paesaggistica, mentre la parte conclusiva viene riservata alle soluzioni tecnologiche più avanzate ed innovative come pareti verticali in zona agricola, impianti fotovoltaici galleggianti, pavimenti fotovoltaici per marciapiedi, piste ciclabili e piazze, arredo urbano fotovoltaico, turbina eolica su strada. Il Quaderno tecnico della Provincia nasce come stella polare per chiunque sia interessato e coinvolto da impianti di produzione energetica da fonti rinnovabili.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/aap_pd_tavola_intera-e1708600526889-150x150.jpg,italy
2,https://www.pv-magazine.it/2024/02/22/la-spagnola-solaria-raggiungera-5-gw-in-italia-entro-il-2030/,"MERCATI & POLITICHE,SVILUPPI DI MERCATO,ITALIA",LARA MORANDOTTI,2024-02-22,La spagnola Solaria raggiungerà 5 GW in Italia entro il 2030,"L’amministratore delegato di Solaria, Arturo Díaz-Tejeiro, ha incontrato Gilberto Pichetto Fratin, ministro dell’Ambiente e della Sicurezza Energetica per illustrare l’impegno di Solaria a sviluppare in Italia 5 GW entro il 2030.
Nel nostro Paese, l’azienda spagnola si è già assicurata 2,5 GW grazie allo sviluppo di tre grandi progetti: a Palermo per 241 MW, a Luccano per 243 MW e a Spinazzola con 308 MW.
“C’è la necessità di un’autostrada burocratica per l’accelerazione dei progetti”, è un concetto chiave espresso da Solaria riferendosi alla situazione italiana. A cui ha aggiunto: “Le energie rinnovabili in Italia sono fondamentali per la transizione energetica, ma svolgono anche un ruolo fondamentale nel fornire energia ai data center, che richiedono una potenza molto elevata sia per il funzionamento che per il raffreddamento”.
Lo scorso settembre, Solaria e la BEI, Banca Europea per gli Investimenti, hanno firmato un accordo quadro da 1,7 miliardi di euro per finanziare un portafoglio di 5,6 GW di progetti fotovoltaici, di cui 382 MW saranno sviluppati in Italia.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Reunion-ministro-Energia-Italia-y-Solaria--150x150.jpg,italy
3,https://www.pv-magazine.it/2024/02/22/sacet-sonde-prodotte-con-energia-fotovoltaica/,"INSTALLAZIONI E IMPIANTI,ITALIA,VENETO",LARA MORANDOTTI,2024-02-22,"Sacet, sonde prodotte con energia fotovoltaica","Dal 1985 Sacet produce sonde per tutti i settori di rilevamento della temperatura e delle misure ambientali, garantendo alti standard qualitativi e percorrendo un percorso di sostenibilità ambientale.
“Nel 2023 la produzione di energia elettrica proveniente da fonti rinnovabili ha raggiunto il record per Sacet, grazie ad alcuni interventi tecnologici di efficientamento e all’installazione di un nuovo impianto fotovoltaico di quasi 1.000 mq. pv magazine Italia ha intervistato Giovanni Gei, QHSE Specialist di Sacet.
“La comunità internazionale si è posta l’obiettivo di ridurre del 55%, entro il 2030, le emissioni di gas a effetto serra e di raggiungere la neutralità climatica entro il 2050. Il conseguimento di tali obiettivi richiede sempre più l’attuazione di strategie di efficientamento energetico e la diffusione delle energie da fonti rinnovabili compreso da fotovoltaico”.
Come si delinea il vostro percorso energetico?
Localizzata a Belluno, in uno splendido scenario prealpino, da sempre la politica di Sacet è stata quella di cercare di minimizzare l’impatto ambientale. Per questo motivo, già nel 2009 è stato installato il primo impianto fotovoltaico che copriva circa una superficie occupata di circa 146 m2 grazie anche ai primi incentivi messi a disposizione alle aziende.
Come si è evoluto?
Con il passare degli ultimi anni è aumentata la volontà di Sacet di avere autonomia energetica, oltre che diminuire in maniera considerevole le quantità di tonnellate di CO2 emesse. Per questo motivo, nel 2023 abbiamo sostituito l’impianto fotovoltaico con un uno più grande, passando dai 146 m2 ai circa 969 m2 di superficie coperta. Siamo convinti che con una potenza nominale complessiva di 216,60 kW saremo in grado di coprire circa i 2/3 del fabbisogno energetico annuo.
Quali sono i dettagli tecnici dell’impianto? 
Sono stati installati 570 pannelli FU380M e inverter STP50 STP20000 STP25000. L’impianto tecnicamente è diviso in tre sezioni: la prima ha una potenza nominale di circa 106,1 kW, la parte B di circa 64,6 kW e la C di circa 45,6 kw
Qual è la quota di autoconsumo permessa dall’impianto?
Considerando la media dei tre impianti, nel 2023 siamo ad un autoconsumo del 65%. C’è da considerare che gli impianti sono ufficialmente partiti a marzo 2023.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/sacet-150x150.jpg,italy
4,https://www.pv-magazine.it/2024/02/22/la-cella-solare-a-perovskite-invertita-con-ossidi-di-stagno-drogati-di-antimonio-raggiunge-il-257-di-efficienza/,"TECNOLOGIA E SCIENZA,ASIA,SINGAPORE",EMILIANO BELLINI,2024-02-22,"La cella solare a perovskite invertita con ossidi di stagno drogati di antimonio raggiunge il 25,7% di efficienza","Un gruppo di ricerca internazionale guidato dall’Università Nazionale di Singapore (NSU) ha fabbricato una cella solare a perovskite invertita posizionando ossidi di stagno drogati con antimonio di tipo p (ATOx) combinati con carbazolo metil-sostituito (Me-4PACz) come strato intermedio tra l’assorbitore di perovskite e lo strato di trasporto dei fori (HTL).
“L’ATOx è robusto e in grado di evitare le tipiche reazioni di deprotonazione interfacciale osservate all’interfaccia ossidi di nichel (NiOx)/perovskite, formando così un’interfaccia chimicamente stabile con la perovskite”, ha spiegato a pv magazine l’autore corrispondente della ricerca, Hou Yi. “L’ATOx sopprime efficacemente la ricombinazione non radiativa e aumenta la vita dei portatori nella perovskite. Inoltre, migliora il trasporto dei portatori all’interfaccia ATOx/perovskite grazie alla sua superiore conduttività”.
Le celle a perovskite invertita hanno una struttura del dispositivo nota come “p-i-n”, in cui il contatto foro-selettivo p si trova alla base dello strato intrinseco di perovskite i, mentre lo strato di trasporto degli elettroni n si trova in cima. Le celle convenzionali di perovskite di alogenuri hanno la stessa struttura ma invertita, una disposizione “n-i-p”. Nell’architettura p-i-n, la cella solare viene illuminata attraverso il lato dello strato di trasporto degli elettroni (ETL), mentre nella struttura convenzionale n-i-p viene illuminata attraverso la superficie dello strato di trasporto dei fori (HTL).
Gli scienziati hanno costruito la cella con un substrato di ossido di indio-stagno (ITO), un HTL fatto di Me-4PACz, l’intercalare ATOx, l’assorbitore di perovskite, uno strato tampone di bagnocuproina (BCP) e un contatto metallico di argento (Ag). Le nanoparticelle di ATOx utilizzate nella cella avevano una dimensione cristallina di circa 10 nm e lo strato di ATOx risultante aveva uno spessore di circa 20 nm.
Il gruppo ha sottolineato che l’ATOx ha mostrato trasmittanze più elevate da 300 a 900 nm e un bandgap ottico di 4,46 eV, che secondo il gruppo è vicino a quello del composto più comune utilizzato nelle HTL – l’ossido di nichel(II) (NiOx). “Le misurazioni al microscopio a forza di sonda Kelvin (KPFM) rivelano che sia l’ATOx modificato con Me-4PACz che il NiOx condividono la stessa funzione di lavoro”, ha spiegato ancora l’azienda, riferendosi a un intercalare di riferimento sviluppato per una cella di riferimento.
Testata in condizioni di illuminazione standard, la cella solare ha raggiunto un’efficienza di conversione di potenza del 25,7% per un’area di 0,05 cm2 e del 24,6% per un’area di 1 cm2. Per entrambi i dispositivi, l’efficienza certificata allo stato stazionario è stata rispettivamente del 24,8% e del 24,0%. Questi valori sono significativamente superiori a quelli ottenuti dalla cella di riferimento basata su NiOx.
I dispositivi invertiti basati su ATOx sono stati inoltre in grado di mantenere circa il 90% dell’efficienza iniziale per 2.000 ore e circa il 93% per 500 ore.
“I dispositivi che utilizzano ATOx riducono efficacemente la disparità di efficienza tra le celle di perovskite di piccola e grande superficie”, ha dichiarato Yi. “L’ATOx offre una combinazione di alta efficienza, stabilità e scalabilità come materiale per il trasporto delle buche, superiore al comune NiOx”.
Il gruppo di ricerca ha descritto il nuovo concetto di cella nello studio “Enhancing the efficiency and longevity of inverted perovskite solar cells with antimony-doped tin oxides”, pubblicato su nature energy.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/National-University-of-Singapore-150x150.jpg,italy
5,https://www.pv-magazine.it/2024/02/22/ef-solare-italia-siamo-appena-in-tempo-per-la-formazione-del-capitale-umano/,"FINANZA,LEGGI & ATTI,MERCATI & POLITICHE,POLITICA,SVILUPPI DI MERCATO,TECNOLOGIA E SCIENZA,ITALIA",SERGIO MATALUCCI,2024-02-22,EF Solare Italia: siamo appena in tempo per la formazione del capitale umano,"Innovazione tecnologica, attenzione al territorio e regole di mercato sono necessari per l’integrazione del fotovoltaico nel sistema elettrico del Paese, ha detto EF Solare, aggiungendo che il percorso di formazione del personale è un aspetto trasversale su cui il sistema Paese deve iniziare a investire il prima possibile.
“Se iniziassimo oggi a formare le figure specializzate che servono in questo settore, saremmo ancora in tempo per coprire quei 700 mila posti di lavoro di figure tecniche mancanti nel solare ed eolico”, ha commentato Andrea Ghiselli, amministratore delegato di EF Solare Italia, parlando degli obiettivi al 2030 durante il convegno organizzato da EF Solare Italia in collaborazione con AEIT presso la sede del Gestore dei Servizi Energetici (GSE) a Roma.
Gisella chiede che si continui con l’impegno del settore nello sviluppo di nuove soluzioni tecnologiche capaci di integrarsi con il territorio e che si “prosegua verso la definizione di un quadro normativo e regolatorio abilitante”.
Il direttore della Direzione Fonti rinnovabili del GSE, Luca Barberis, e Paolo Liberatore, della Direzione Mercati, sostenibilità, studi del GSE hanno riportato che, nel 2023, si è raggiunta una potenza cumulata di 30 GW “che segna una crescita del 21% sul 2022 per un totale di 30 TWh di produzione lorda complessiva di cui circa un quarto è auto consumata. Dai dati del GSE emerge anche che la crescita osservata negli ultimi anni riguarda tutte le taglie degli impianti fotovoltaici e per gli impianti di taglia superiore a 1 MW, collocati principalmente a terra, si rileva una notevole ripresa nell’ultimo trimestre 2023”.
Le regioni trainanti per il fotovoltaico sono Lombardia, Veneto, Piemonte ed Emilia-Romagna mentre il Sud Italia, seppure in crescita, rimane significativamente indietro ad eccezione della Sicilia che guadagna il quinto posto nella classifica delle regioni con maggior potenza e produzione.
“Si osserva anche una diffusione crescente dei sistemi di accumulo associati a impianti FTV, infatti, a fine 2023 se ne rilevano in totale circa 536.000 (dato più che raddoppiato rispetto al 2022), concentrati principalmente nel settore residenziale”, ha detto EF Solare Italia.
Alessandro Gentile, partner di McKinsey, ha parlato del ruolo del capitale umano nella transizione energetica. “Dalla ricerca presentata emerge che da qui al 2030 servirà creare circa 700 mila nuovi posti di lavoro di figure tecniche nel solare ed eolico per raggiungere l’obiettivo dell’Agenda 2030, iniziando, sin da ora, a formare figure dedicate alla costruzione e manutenzione degli impianti che sarà necessario realizzare”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/ConvegnoEFSolareItalia1-150x150.jpeg,italy
