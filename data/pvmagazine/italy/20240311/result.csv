,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/11/accumuli-e-cer-pronti-per-una-nuova-transizione/,"OPINIONI,ITALIA",ANIE RINNOVABILI,2024-03-11,Accumuli e CER pronti per una nuova transizione,"Le sfide che la filiera dovrà affrontare sono molteplici, ma tra di esse ve ne sono di nuove: di natura tecnologica come l’agrivoltaico e l’eolico offshore, in particolare quello galleggiante; di natura sistemica come l’adeguatezza e flessibilità fornita dai sistemi di accumulo; e di natura partecipativa come le comunità energetiche rinnovabili (CER).
Con le CER passeremo da un’iniziativa individuale ad una collettiva, creando nuovi legami tra i membri di una comunità locale e un nuovo senso di appartenenza alla comunità stessa. Tutti i cittadini potranno far parte di una CER e beneficiarne, indipendentemente dal reddito e dalle loro condizioni sociali. Anzi, quanto più un utente consuma quando un impianto produce l’energia elettrica tanto più beneficio economico apporta alla CER e a sé stesso.
Tuttavia, non sarà affatto facile aggregare una molteplicità di attori eterogenei, come dimostrano i risultati sino ad oggi conseguiti con la normativa sperimentale del DL Milleproroghe 2019. Il GSE, alla data del 15 giugno 2023, aveva accolto richieste per 21 comunità comprendenti 28 impianti fotovoltaici, per una potenza complessiva di circa 430 kW, e 53 gruppi per l’autoconsumo collettivo in edifici e condomini per un totale di 67 impianti fotovoltaici e una potenza complessiva di circa 1,1 MW.
L’impiego dei sistemi di accumulo di taglia medio/piccola nelle CER sembra essere prematuro. Ad oggi il GSE non ne registra alcun impiego. E non sembra che al momento ci siano rosee previsioni con il nuovo quadro normativo delle CER, a meno che gli operatori di mercato propongano alla comunità energetica di offrire servizi di flessibilità al sistema elettrico. È più plausibile che una spinta ai sistemi di accumulo arrivi dai meccanismi di transizione che il MASE individuerà per porre fine allo Scambio sul posto degli impianti rinnovabili esistenti.
In Italia sono stati installati circa 400.000 sistemi di accumulo con potenza e capacità complessive rispettivamente di 3 GW e 5 GWh, ma solo un numero molto esiguo partecipa al mercato dei servizi di dispacciamento (MSD) per fornire servizi di flessibilità. Promuovere tecnologie che forniscano flessibilità al sistema elettrico italiano e contemporaneamente migliorino le performance economiche dell’investimento è uno dei prossimi passi da compiere. Ci riferiamo all’utilizzo di tecnologie quali i sistemi di accumulo, dispositivi per la lettura in tempo reale dei dati delle unità di consumo e di produzione, e le piattaforme di gestione intelligente dell’energia.
Le imprese di ANIE sono in grado di fornire queste tecnologie ed i servizi ad essa connessi, creare giuridicamente la CER, finanziarne gli investimenti, effettuare servizi di gestione della CER e manutenzione degli impianti FER, ottimizzare ed efficientare l’uso dell’energia.
di Michele Lafronza, ANIE Rinnovabili
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Creative-Commons_Tiia-Monto-150x150.jpg,italy
1,https://www.pv-magazine.it/2024/03/11/fotovoltaico-in-verticale-aerocompact-presenta-un-nuovo-sistema-di-montaggio/,"COMPONENTISTICA PER MONTAGGIO,INDUSTRIA & FORNITORI,AUSTRIA,ITALIA",LARA MORANDOTTI,2024-03-11,"Fotovoltaico in verticale, Aerocompact presenta un nuovo sistema di montaggio","Di recente, l’azienda austriaca Aerocompact, specializzata in sistemi di montaggio fotovoltaici, ha lanciato sul mercato europeo un ampliamento del suo sistema per tetti piani Compactflat SN2 basato su binari.
Si tratta della nuova versione SN2 Q PLUS che rende ora possibile installare moduli fotovoltaici di dimensioni fino a 1310 x 2500 mm anche in posizione verticale, andando quindi a sfruttare meglio la superficie del tetto e scegliere liberamente la distanza fra i moduli nella parte bassa e nella parte alta.
Aerocompact fa sapere che il campo del modulo può terminare anche con il lato alto e che SN2 Q PLUS consente il serraggio dei moduli sul lato lungo con lo stesso impiego di materiali del serraggio sul lato corto.
“Con SN2 Q PLUS offriamo ancora più flessibilità per l’installazione su tetti piani. Adesso offriamo 21 versioni di installazione per il nostro sistema Compactflat SN2. Tra queste, oltre alle tre diverse opzioni di bloccaggio, sono disponibili anche tre diverse opzioni di montaggio con binari corti, collegati e lunghi. Inoltre, il sistema per tetti piani SN2 ha cinque differenti posizioni della zavorra. Tutta questa libertà viene gestita con solo 31 componenti del sistema”, ha dichiarato Albert Vonbun, Head of Global Product Management di Aerocompact.
Il produttore offre opzionalmente morsetti antifulmine sviluppati internamente e una protezione anticaduta integrata nel sistema.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Bild2-150x150.png,italy
2,https://www.pv-magazine.it/2024/03/11/il-racconto-di-tre-comunita-energetiche-solidali/,"INSTALLAZIONI E IMPIANTI,CALABRIA,CAMPANIA,ITALIA,LOMBARDIA",LARA MORANDOTTI,2024-03-11,Il racconto di tre Comunità Energetiche Solidali,"Secondo i dati raccolti dall’Osservatorio Italiano sulla Povertà Energetica, si stima che nel 2021 in Italia circa 2,2 milioni di famiglie italiane, pari approssimativamente a 5 milioni di persone, di cui 583.000 famiglie con 950.000 minori, vivessero in condizioni di povertà energetica. Lo ha raccontato a pv magazine Italia Lino Bonsignore, presidente della 3E Environment Energy Economy e consigliere di Italia Solare, fiero della recente nascita della comunità energetica (CER) di Baranzate, comune multietnico nella periferia nord di Milano, l’ultimo tassello del percorso di 3E iniziato nel 2020 e che ha condotto alla nascita di due comunità energetiche nel sud Italia.
La CER di Baranzate si chiama “Sol solari e solidali” e ruota intorno a un impianto fotovoltaico di circa 87 kW, totalmente finanziato da Banco dell’energia, Fondazione AEM e NextE- nergy Capital. L’impianto è installato sul tetto dello “Spazio InOltre” de La Rotonda, associazione che si occupa di inclusione, cultura e rinascita sociale. Si tratta di una comunità energetica unica nel suo genere poiché ha la particolarità di concretizzare vera e propria beneficenza: i proventi per l’energia immessa in rete sono destinati ad un’associazione che sostiene le famiglie in povertà, non legata alla produzione di energia. Andranno invece alle famiglie aderenti della CER i ricavi derivanti dall’incentivo per l’energia condivisa, stimati intorno a 150 euro all’anno per nucleo.
“Ogni CER che abbiamo sviluppato è un caso a sé stante”, ha spiegato Lino Bonsignore presidente della 3E Environment Energy Economy. “Per quella di Napoli Est e la neonata di Baranzate i fondi per la costruzione degli impianti provengono tutti da donazioni, mentre il caso di San Nicola da Crissa, in provincia di Vibo Valentia, è l’emblema di ciò che dovrebbero fare i comuni. Qui, il sindaco Giuseppe Condello ha promosso l’iniziativa della CER solidale e ha messo a disposizione il tetto della scuola per l’installazione dell’impianto e, per la sua costruzione, si è prodigato per far ottenere alla comunità un mutuo di durata quindicinale. Il prestito si ripagherà anche con i guadagni della cessione dell’energia, mentre gli incentivi vengono distribuiti tra le famiglie aderenti. Per la CER di Napoli Est, invece, vengono distribuiti alle famiglie sia i ricavi derivanti dalla cessione dell’energia che gli incentivi per l’energia condivisa”.
La CER di San Nicola da Crissa è nata a gennaio 2022 e ha come protagonista un impianto fotovoltaico dalla potenza di 66,8 kW, composto da 167 moduli da 400W, 2 inverter e un sistema di accumulo con batterie dalla capacità di 33,2 kWh. “L’impianto alimenta le utenze della scuola, condividendo la restante energia immessa in rete con i membri della comunità.
Le batterie permettono l’autoconsumo dell’energia elettrica stoccata durante le ore di luce anche in momenti diversi da quello della produzione. Il tutto si traduce, per ciascun membro della comunità energetica, in un risparmio di circa 250 euro annui per un ventennio, la durata dell’incentivo CER”, ha dichiarato Bonsignore.
Prima della CER in Calabria, costituita nel gennaio 2022, 3E ha sviluppato la CER di Napoli Est, avviata a marzo 2021, promossa dalla fondazione Famiglia di Maria e da Legambiente e interamente finanziata da Fondazione per il Sud. L’impianto fotovoltaico da 55 kW è dotato di un accumulo da 13 kWh ed è stato installato sul tetto della Fondazione Famiglia di Maria, un ex orfanatrofio, oggi centro socio-educativo laico, che collabora con i servizi sociali del comune e che si trova nel quartiere napoletano periferico di San Giovanni a Teduccio, particolarmente colpito dal tema della povertà energetica. “L’impianto produce energia pulita, in parte consumata dalla struttura stessa e in parte condivisa con le 40 famiglie aderenti al progetto” ha dichiarato Bonsignore.
“Oltre al risparmio in bolletta per la Fondazione Famiglia di Maria, pari a 80.000 euro, le famiglie riceveranno in totale 200.000 euro grazie ai 1.800.000 kWh prodotti. È importante porre attenzione su questo modello che prevede la creazione di un’alleanza dal basso per la lotta alla povertà energetica, per costruire processi di partecipazione e innovazione sociale capaci di innescare un profondo cambiamento dei territori, nell’ottica di una maggior giustizia ambientale e sociale”.
“Inoltre”, conclude Bonsignore, “l’appartenenza alla CER induce le famiglie ad un comportamento virtuoso poiché tenderanno a consumare quando l’energia viene prodotta per aumentare l’incentivo incassato”. Il presidente di 3E conclude, infine, con un augurio di proliferazione delle CER alla luce del nuovo specifico decreto che prevede un contributo del 40% a fondo perduto per le comunità energetiche dei comuni sotto i 5000 abitanti.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/san-giovanni-teduccio-150x150.jpg,italy
3,https://www.pv-magazine.it/2024/03/11/incendio-mortale-di-una-casa-in-australiana-batteria-compromessa-sotto-accusa/,"BATTERIE,STOCCAGGIO,TECNOLOGIA E SCIENZA,AUSTRALIA,WORLD",PV MAGAZINE,2024-03-11,"Incendio mortale di una casa in Australiana, batteria “compromessa” sotto accusa","Il Fire and Rescue New South Wales (FRNSW) ha dichiarato che l’incendio mortale è iniziato dopo che una batteria è stata compromessa ed è andata immediatamente in “fuga termica”, un processo in cui una cella agli ioni di litio si surriscalda ed emette gas tossici prima di esplodere in fiamme.
Quattro persone si trovavano all’interno della casa a Lake Macquarie quando è scoppiato l’incendio giovedì scorso. La FRNSW ha dichiarato che due residenti si sono salvati ma due sono morti. La tragedia è considerata il primo incendio mortale che coinvolge una batteria agli ioni di litio nel Nuovo Galles del Sud.
Un portavoce della FRNSW ha dichiarato a pv magazine che sarà preparato un rapporto per il Coroner del Nuovo Galles del Sud, che deciderà formalmente la causa dei decessi.
FRNSW e la polizia del Nuovo Galles del Sud hanno rifiutato di identificare pubblicamente il produttore della batteria coinvolta nell’incidente.
Il commissario della FRNSW, Jeremy Fewtrell, ha dichiarato che le batterie agli ioni di litio possono essere pericolose se surriscaldate, danneggiate o compromesse, avvertendo che gli incendi legati alle batterie agli ioni di litio possono essere “estremamente intensi e volatili” e che è difficile per i vigili del fuoco spegnerli a causa dell’elevato calore.
L’FRNSW sta conducendo un programma di ricerca intersettoriale che esamina le migliori pratiche di risposta agli incendi legati alle batterie agli ioni di litio, la gestione dei rischi legati alle batterie a fine vita, gli incendi dei veicoli elettrici e la propagazione degli incendi nei sistemi di stoccaggio dell’energia delle batterie.
Secondo uno schema del Safety of Alternative and Renewable Energy Technologies (SARET), “mancano linee guida e disposizioni nei codici di costruzione, negli standard e nella legislazione in materia di sicurezza per affrontare i rischi potenziali di queste tecnologie emergenti e parte del problema è che non sappiamo ancora abbastanza sulla loro probabilità di guasto, sui loro meccanismi di guasto e sulle potenziali conseguenze del guasto”.
In un documento presentato alla Commissione australiana per la concorrenza e i consumatori (ACCC), l’Associazione australiana dell’industria delle batterie (ABIA) ha dichiarato che lo sviluppo di una piattaforma di condivisione dei dati e delle informazioni sulle batterie al litio a livello di settore deve essere una priorità.
Il presidente dell’ABIA Stuart Hamilton ha dichiarato a pv magazine che senza una piattaforma comune di condivisione dei dati sarà difficile creare leggi, linee guida, istruzione e formazione.
“A causa della fase iniziale dell’industria delle batterie al litio, una delle nostre priorità è la raccolta e la condivisione delle informazioni attraverso tutti gli organismi di punta, perché c’è una significativa mancanza di comprensione delle batterie al litio, che sono molto complesse a causa della loro varietà chimica”, ha detto.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/lithium-ion-house-fire-fatal-150x150.jpg,italy
4,https://www.pv-magazine.it/2024/03/11/blackrock-investe-200-milioni-di-dollari-in-enviria/,"FINANZA,MERCATI & POLITICHE,GERMANIA,SVIZZERA,WORLD",MARIE BEYER,2024-03-11,BlackRock investe 200 milioni di dollari in Enviria,"BlackRock ha deciso di investire 183 milioni di euro nell’installatore tedesco di impianti fotovoltaici Enviria.
Enviria fornisce soluzioni fotovoltaiche decentralizzate per le aziende. Ha sviluppato quasi 500 progetti C&I in Germania e ha in portafoglio di circa 2.000 progetti C&I, con una capacità complessiva di circa 2,3 GW.
BlackRock ha acquisito una partecipazione del 14,7% in Enviria dalla società svizzera Galileo.
Tuttavia, Galileo ed Enviria rimangono partner perché gestiscono congiuntamente un’impresa specializzata nello sviluppo di impianti solari e di stoccaggio su larga scala in Germania. Galileo ha dichiarato che l’entità ha un portafoglio di progetti di 1,4 GW in varie fasi di sviluppo e prevede di aggiungere circa 1 GW di progetti all’anno.
“Insieme agli altri investitori della serie A, abbiamo creduto fermamente nel potenziale di Enviria, ora confermato da questo significativo investimento di BlackRock”, ha dichiarato Ingmar Wilhelm, CEO di Galileo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/solar-4824604_1280-150x150.jpg,italy
5,https://www.pv-magazine.it/2024/03/11/sommer-di-axpo-il-sentimento-e-rialzista-sui-mercati-elettrici-ma-quanto-durera/,"MERCATI & POLITICHE,SVILUPPI DI MERCATO,WORLD",SERGIO MATALUCCI,2024-03-11,"Sommer di AXPO: il sentimento è rialzista sui mercati elettrici, ma quanto durerà?","Per la maggior parte del mese di febbraio, il sentimento sui mercati energetici europei è rimasto ribassista per una serie di effetti a catena che, però, sembrano ora esercitare meno pressioni sui mercati energetici. Possibile, ma comunque difficile da prevedere, una tendenza rialzista a breve. Lo dice Andy Sommer, Team Leader Fundamental Analysis, Modelling & Meteorology presso Axpo Solutions, nella sua nota mensile.
“Le condizioni climatiche estremamente miti in gran parte del continente hanno avuto un’influenza particolarmente negativa, con consumi di elettricità, calore e gas naturale stagionalmente bassi. Di conseguenza, anche i tassi di combustione del carbone e le emissioni di CO2 sono diminuiti, mettendo i prezzi sotto pressione in tutti questi mercati”, ha scritto Sommer.
Le scorte di gas hanno chiuso il mese a livelli record per il periodo dell’anno. Nel complesso, le preoccupazioni che lo stoccaggio sia sufficiente fino al 2024 per soddisfare la domanda del prossimo inverno sono poche, se non nulle.
“I prezzi del gas sono scesi per incentivare la crescita della domanda al di fuori dell’Europa, con il dirottamento delle forniture di GNL per evitare il riempimento anticipato dei serbatoi di stoccaggio europei. In Europa, i prezzi del gas erano già scesi così tanto nella caccia alla domanda che quasi tutti gli impianti a carbone sono stati esclusi dall’ordine di merito. Questo ha portato a una massiccia diminuzione del consumo di carbone e a un contemporaneo significativo calo delle emissioni di carbonio nel sistema”, ha scritto l’analista.
Alla fine del mese i prezzi hanno però ripreso, improvvisamente, a girare in direzione rialzista. Secondo Sommer, due i fattori principali: gli Stati Uniti hanno sanzionato Suek, uno dei maggiori esportatori di carbone della Russia; fondamentali ribassisti e speculazioni hanno fatto diminuire i prezzi del gas e del carbonio, con effetti sui mercati finanziari.
“Potrebbe essere bastata una piccola scintilla di tono rialzista da parte del carbone per innescare una prima ondata di prese di profitto – anche se il legame fondamentale con il gas e il carbonio è piuttosto debole ora, con il gas già chiaramente in vantaggio sul carbone nella produzione di energia”.
Al momento è difficile dire se il cambiamento di sentimento sia sostenibile e che quindi segnali una ripresa duratura dei prezzi del mercato energetico, dice Sommer. Le condizioni di domanda e offerta sul mercato del gas diranno, secondo l’analista, se il trend continuerà nelle prossime settimane.
“Il gas si riequilibrerà attirando una maggiore domanda dall’Asia, riducendo di fatto l’offerta di GNL in Europa? Oppure sarà necessario attivare una domanda aggiuntiva in Europa sostituendo le centrali a lignite nell’ordine di merito?”, si chiede Sommer.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/20240304-AleaSoft-European-electricity-market-prices-150x150.png,italy
6,https://www.pv-magazine.it/2024/03/11/edp-e-rondo-energy-collaborano-per-diffusione-di-batterie-termiche-con-retrofit-dal-2025/,"BATTERIE,MERCATI & POLITICHE,RETI E INTEGRAZIONE DI RETI,STOCCAGGIO,SVILUPPI DI MERCATO,PORTOGALLO,STATI UNITI,WORLD",SERGIO MATALUCCI,2024-03-11,EDP e Rondo Energy collaborano per diffusione di batterie termiche con retrofit dal 2025,"EDP ha stretto una partnership con Rondo Energy “per aprire un nuovo mercato: la fornitura di calore industriale a zero emissioni, su larga scala e a costi accessibili, alimentato da energia eolica e solare”.
L’installazione di batterie termiche di Rondo, alimentate da elettricità rinnovabile proveniente da impianti solari decentralizzati e da contratti a lungo termine (Power Purchase Agreement) di asset eolici e solari EDP, consentirà ai clienti commerciali e industriali di EDP di generare calore ed elettricità a emissioni zero, ha detto società leader nella fornitura di energia nella penisola Iberica.
Nel comunicato non viene comunque evidenziato il possibile focus geografico: sicuramente Spagna e Portogallo, in generale l’Europa, probabilmente anche altri Paesi.
“EDP si occuperà dello sviluppo di parchi eolici e solari con progetti sia su larga scala sia distribuiti. I progetti distribuiti saranno localizzati insieme alle batterie termiche di Rondo che rappresentano una tecnologia a combustione zero, sicura e a basso costo per decarbonizzare le industrie che utilizzano il riscaldamento, da quelle alimentari e delle bevande, ai grandi complessi chimici”, ha scritto la società con sede a Lisbona.
Le batterie convertono l’elettricità in calore continuo ad alta temperatura, con la possibilità anche di fornire energia continua attraverso una configurazione di cogenerazione (CHP). Rondo è una società californiana. La collaborazione tra EDP e Rondo è iniziata nel 2023 attraverso Free Electrons, uno dei programmi cleantech di EDP.
“Il costo dell’energia solare è sceso così tanto negli ultimi dieci anni che sta diventando competitivo con quello del gas come fonte di energia. Rondo e EDP forniranno calore pulito 24 ore su 24 ai clienti industriali a prezzi competitivi con il gas e senza necessità di alcuna modifica agli impianti.  Questo è un cambio di rotta per Rondo, per EDP, e per i loro clienti in tutto il mondo,” ha detto John O’Donnell, CEO di Rondo Energia.
Rondo si aspetta che le proprie batterie termiche potranno sostituire tradizionali caldaie a gas a partire dal 2025.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/infografica_16x9_rondo_EN-150x150.png,italy
7,https://www.pv-magazine.it/2024/03/11/lascesa-dellarchitettura-back-contact-nelle-celle-fotovoltaiche/,"SPONSORED,ITALIA",,2024-03-11,L’ascesa dell’architettura “back-contact” nelle celle fotovoltaiche,"L’architettura delle celle fotovoltaiche a contatto posteriore (back contact) porta miglioramenti dell’efficienza e riduzioni dei costi, un risparmio sui costi “balance of system” (BOS), cioè dei componenti diversi dai moduli necessari per realizzare l’impianto fotovoltaico, riducendo così il costo complessivo dell’impianto.
I moduli fotovoltaici con celle back-contact hanno una maggior efficienza e potenza, una migliore risposta in condizioni di scarsa illuminazione, un miglior coefficiente di temperatura (-0.26%/°C) e un minor degrado della potenza massima. Inoltre, aumentano la resa energetica dell’impianto e riducono il costo livellato dell’elettricità generata (LCOE).
Sul mercato si sono succedute diverse tecnologie di celle, dalla BSF alla PERC e infine alla TOPCon, quella oggi mainstream, ma nel frattempo, le celle back-contact, in particolare le cosiddette celle “Interdigiditated” (IBC) hanno costantemente dimostrato il loro valore in termini di efficienza.
La struttura IBC può essere adattata a wafer di tipo p o di tipo n e può essere implementata su diverse architetture di celle, come le TOPCon o le celle a eterogiunzoone (HJT). Le migliori efficienze delle celle commerciali finora sono state ottenute combinando il layout del contatto posteriore con l’architettura TOPCon di tipo n. Si tratta dell’approccio che AIKO ha scelto di seguire per realizzare le celle “all back contact” (ABC), raggiungendo un’efficienza di cella del 26.5% nella produzione di massa.
AIKO ha iniziato a sviluppare la sua architettura di celle ABC nel 2021, diventando successivamente un produttore di moduli e un fornitore di soluzioni per i propri clienti.
Nel 2022, un modulo con celle IBC ha raggiunto per la prima volta un’efficienza del 23%, e un modulo back-contact ha raggiunto il 24%. In entrambi i casi l’artefice è stato AIKO.
Basandosi su questo risultato, nel 2022, AIKO ha lanciato il suo modulo ABC di prima generazione con un’efficienza del 23,6%, aumentata al 24% nel 2023.

Padroneggiare la tecnologia del contatto posteriore
La chiave per padroneggiare la tecnologia IBC è il drogaggio della cella e AIKO ha sviluppato una procedura per semplificare il processo e ridurre i costi, utilizzando il rame per la metallizzazione della cella, invece del più costoso argento utilizzato nella maggior parte delle altre tecnologie.
Le caratteristiche dell’architettura back-contact includono l’elevata densità di potenza, una riduzione dei costi hardware di montaggio, cablaggio e manodopera.
Un modulo con celle back contact ha un’estetica molto uniforme, soprattutto con un foglio posteriore nero e cornice nera, rendendo il prodotto molto apprezzato nelle applicazioni residenziali.
La tecnologia è adattata a tutte le applicazioni e AIKO offre quattro moduli per applicazioni residenziali, quattro per il C&I ed uno per l’utility scale.
Per il residenziale sono disponibili moduli a doppio vetro e vetro singolo, con variante  nera, che secondo l’azienda ha un’estetica superiore, e con variante bianca con maggiore potenza.
La serie C&I include moduli con foglio posteriore nelle varianti bianca e nera, un prodotto a doppio vetro e un modulo leggero senza vetro.
Il modulo per l’utility è un 72 celle bifacciale e doppio vetro.
L’Intersolar AWARD 2023 ha premiato AIKO per la progettazione del modulo solare commerciale più efficiente al mondo utilizzando la tecnologia back-contact.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/AIKO-pic1-150x150.jpg,italy
8,https://www.pv-magazine.it/2024/03/11/investitore-finlandese-entra-nel-mercato-italiano-puntando-sullagrivoltaico-in-puglia/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,PUGLIA",SERGIO MATALUCCI,2024-03-11,"Investitore finlandese entra nel mercato italiano, puntando sull’agrivoltaico in Puglia","Korkia, un investitore globale nel settore delle energie rinnovabili, ha costituito una società con Global Consulting Energy, uno sviluppatore di energie rinnovabili focalizzato sull’Italia meridionale. Le società mirano a sviluppare fino a 1 GW di capacità fotovoltaica, senza però spiegare in quale orizzonte temporale.
“La partnership si concentra principalmente sullo sviluppo di progetti solari su aree verdi e industriali. Altre iniziative della partnership includono lo sviluppo di grandi impianti agro-fotovoltaici su terreni agricoli in aree idonee”, ha scritto la società finlandese.
Il focus principale dovrebbe essere la regione Puglia.
“Siamo particolarmente entusiasti dei progetti agro-fotovoltaici previsti, che sono i primi di Korkia. In quanto produttore chiave di alimenti, l’Italia è in prima linea nella tendenza del settore agro-fotovoltaico in Europa e si stima che entro il 2026 sarà installato circa 1 GW di capacità agro-fotovoltaica”, ha detto Michael Sandberg, Country Manager di Korkia.
Le società prevedono che i primi progetti raggiungeranno lo stadio di ready-to-build (RTB) entro la fine del 2024.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/06/EE_PALO_DEL_COLLE-5-150x150.jpg,italy
