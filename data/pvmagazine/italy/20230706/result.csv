url,tag,author,updated_date,title,contents
https://www.pv-magazine.it/2023/07/06/fotovoltaico-di-nuova-generazione-per-lo-spazio-limpegno-delluniversita-la-sapienza-di-roma/,"MERCATI & POLITICHE,SVILUPPI DI MERCATO,TECNOLOGIA E SCIENZA,ITALIA,LAZIO,STATI UNITI",LARA MORANDOTTI,"LUGLIO 6, 2023","Fotovoltaico di nuova generazione per lo spazio, la voce dell’Università La Sapienza di Roma","Continua la prima edizione in presenza della conferenza PVSPACE-23 che ha lo scopo di gettare luce sull’avanzamento, lo stato dell’arte e la roadmap futura del fotovoltaico di nuova generazione e sulle applicazioni nello spazio. Tra le parole più pronunciate c’è “perovskite” poichè l’attenzione è sempre più veicolata in questa direzione.
Tra gli organizzatori della conferenza c’è il Prof. Luigi Schirone. Intervistato da pv magazine ha parlato del primo feedback relativo all’evento che ha radunato i massimi esperti di tecnologie fotovoltaiche e applicazioni spaziali provenienti da tutto il mondo.
pv magazine: Erano presenti tra le agenzie spaziali più importanti al mondo. Qual è la loro posizione?
Il Dr. Carsten Baur della European Space Agency (ESA) ha sottolineato quali sono i requisiti che devono avere le celle solari per essere prese in considerazione e certamente occorrono test che solitamente non si fanno. Ecco, bisogna esser disposti a seguire determinate linee guide e qualificare le celle per lo spazio. La dottoressa Lyndsey McMillon-Brown della NASA ha orientato il suo intervento sua una “visione”, ma facendo sapere che l’agenzia sta lavorando seriamente anche in direzione perovskite, ma ancora non sono stati attivati grossi investimenti.
Qual è la visione più futuristica emersa?
Si tratta della prospettiva di cui ha parlato la dottoressa della Nasa, quindi fabbricare celle solari direttamente nello spazio, funzionale a missioni molto distanti dalla terra. Si andrebbe ad utilizzare, per esempio, suolo lunare terrestre e quindi mettere a punto prodotti in atmosfera inerte poichè nello spazio sarebbero già nel vuoto.
 Invece l’approccio più concreto?
Finora tutti producono celle di dimensioni molto piccole, mentre la produzione di celle dalla dimensione maggiore, anche di 2 pollici, e in modo ripetibile potrebbe, potrebbe fare la differenza. L’incremento di superficie di una cella è una challenge di ripetitività e qualità dei processi produttivi che va al di là delle competenze del ricercatore medio. Quest’ultimo sviluppa una tecnologia, ma poi renderla ripetibile è un lavoro industriale, con tutta un’altra serie di competenze.
Oltre alla dimensione cosa altro occorre migliorare?
Come ha spiegato nel suo intervento il Prof. Joseph M. Luther del National Renewable Energy Laboratory (NREL) del Colorado, occorre aumentare la stabilità delle celle solari perovskite. Si tratta della direzione che tutti noi dovremmo prendere per realizzare celle solari che lavorano nello spazio. Inoltre, occorre abbattere il limite della durabilità, la condicio sine qua non per le applicazioni sia aerospaziali che terrestri
Quale nuova consapevolezza nasce casa post-conferenza?
Basterebbe che almeno parte dei partecipanti a questa conferenza tornassero a casa con la consapevolezza che occorre sviluppare celle pensate per lo spazio, native per questa applicazione e non utilizzare celle terrestri, poi lanciate nello spazio.
È già avvenuta l’applicazione celle in perovskite nello spazio?
Lo ha rivelato il Dr. Romain Cariou di CEA-LITEN – Solar Technology Department che a seguito di studi sugli effetti dei protoni è stato possibile far volare la prima cella perovskite su palloni aerostatici. Nel caso specifico, però il satellite non si è acceso.
Infine, quali sono le ultime iniziative dell’Università in merito alle applicazioni aerospaziali?
Intanto, la realizzazione di questo convengo è un primo passo. Stiamo pensando di realizzare una linea produzione di celle solari dedicata presso i laboratori gestiti da me e dalla dottoressa Narges Yaghoobi NiaNarges.

“È stato molto interessante aver raggruppato speaker di importanti agenzie spaziali come Nasa ed Esa, che hanno messo in luce le difficoltà che ci attendono per le applicazioni pratiche di questa tecnologia. La Nasa sembra essere molto più aperta alla parte di spin-off e a collaborare con piccole industrie, mentre l’Esa ha fatto emergere un’idea un po’ più conservativa. A mio parere, in una visione da da qui a 10 anni le celle perovskite nello spazio possono essere utilizzate, magari attraverso un nuovo “Elon Musk” che scommette su una tecnologia portando avanti un’attività sperimentale limitata, come è già un po’ successo con la Tesla”.


I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/06/la-chiusura-del-nucleare-in-germania-abbassa-i-prezzi-dellelettricita-e-riduce-del-20-luso-del-carbone/,"MERCATI & POLITICHE,SVILUPPI DI MERCATO,GERMANIA",MARIAN WILLUHN,"LUGLIO 6, 2023",La chiusura del nucleare in Germania abbassa i prezzi dell’elettricità e riduce del 20% l’uso del carbone.,"L’elettricità in Germania è diventata più economica e più pulita dopo la chiusura delle ultime tre centrali nucleari, secondo i nuovi dati del Fraunhofer Institute for Solar Energy Systems ISE.
La produzione netta di elettricità da lignite e carbone fossile è diminuita di oltre il 20%, mentre il gas naturale ha registrato un calo minore. Le energie rinnovabili hanno invece raggiunto una quota record del 57,7% della produzione netta di elettricità.
Secondo il Fraunhofer ISE, il sistema energetico tedesco ha gestito con successo l’abbandono del nucleare. La minore produzione dei reattori dismessi è stata compensata da una riduzione dei consumi, delle esportazioni e delle importazioni.
Prima della disattivazione, gli impianti nucleari hanno generato 6,7 TWh in aprile. Da aprile a giugno si è registrato un divario di 7 TWh rispetto allo stesso periodo dell’anno precedente. Complessivamente, il carico di elettricità è diminuito di 16 TWh nella prima metà dell’anno, raggiungendo i 234 TWh, mentre la produzione di elettricità è scesa da 252 TWh a 225 TWh.
Il temuto deficit di 7 TWh non è stato coperto dall’elettricità da lignite, poiché la produzione delle centrali elettriche a lignite è scesa a 41 TWh nella prima metà dell’anno, rispetto ai 52 TWh dello stesso periodo dell’anno precedente. Anche la produzione netta di elettricità da carbone fossile è diminuita da 26 TWh a 20 TWh. Tuttavia, il calo del gas è stato minimo, da 24 TWh a 23 TWh.
La generazione da fonti rinnovabili è invece rimasta stabile, con una quota relativa del 57,7% della produzione netta di elettricità nel primo semestre dell’anno, rispetto al 51% dell’anno precedente.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/06/sistemi-agrivoltaici-gse-pubblica-la-consultazione-sulle-regole-operative/,"LEGGI & ATTI,MERCATI & POLITICHE,POLITICA,ITALIA",SERGIO MATALUCCI,"LUGLIO 6, 2023","Sistemi agrivoltaici, GSE pubblica la consultazione sulle regole operative","Il GSE ha pubblicato un Documento di consultazione per acquisire elementi utili alla definizione delle Regole Operative sui sistemi agrivoltaici ai fini dell’accesso agli incentivi pubblici e alle risorse previste dal PNRR (M2C2 – I.1.1).
“Nello specifico, la consultazione ha l’obiettivo di approfondire alcuni aspetti che saranno disciplinati nelle Regole Operative: requisiti soggettivi e modalità di verifica; requisiti dei sistemi agrivoltaici meritevoli delle risorse previste dal PNRR – Caratteristiche progettuali e costruttive; requisiti di esercizio dei sistemi agrivoltaici meritevoli delle risorse previste dal PNRR – Sistemi di monitoraggio; caratteristiche del sistema di monitoraggio principale (continuità attività agricola e zootecnica e relative modalità di accertamento),” ha scritto il GSE.
I soggetti interessati sono invitati a far pervenire le proprie osservazioni entro il 21 luglio 2023 attraverso l’apposita sezione del sito  utilizzando il template predisposto.
Il GSE continuerà il percorso di confronto diretto con gli operatori e le associazioni di categoria anche su ulteriori aspetti tecnici delle suddette Regole Operative, così come su altri strumenti di sostegno alla produzione rinnovabile, anche in ragione del consolidamento del percorso normativo di riferimento.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/06/il-portogallo-punta-a-installare-204-gw-di-energia-solare-entro-il-2030/,"MERCATI & POLITICHE,SVILUPPI DI MERCATO,PORTOGALLO",PILAR SÁNCHEZ MOLINA,"LUGLIO 6, 2023","Il Portogallo punta a installare 20,4 GW di energia solare entro il 2030","Il Portogallo ha annunciato la revisione del Piano Nazionale per l’Energia e il Clima (PNIEC) 2030 con lo slogan “un Paese più verde, prima”. Ora spera di raggiungere la neutralità climatica entro il 2045.
La strategia energetica aggiornata mira a rendere rinnovabile l’80% dell’elettricità del Paese entro il 2026 e l’85% entro il 2030. Il piano rivisto fissa l’obiettivo di 20,4 GW di impianti fotovoltaici operativi nel 2030, di cui 14,9 GW per impianti su scala pubblica e 5,5 GW per la generazione distribuita.
Il governo ha dichiarato che la diffusione degli impianti solari non dovrebbe superare lo 0,4% del territorio nazionale e ha chiesto una compensazione e il coinvolgimento della comunità. Il nuovo piano prevede anche miglioramenti ai processi di autorizzazione, alle aree designate, ai quadri normativi per la generazione distribuita e le comunità energetiche e nuovi incentivi finanziari.
La capacità fotovoltaica cumulativa del Portogallo ha raggiunto i 2,59 GW alla fine del 2022, superando la crescita di altre fonti di energia rinnovabile. Le ultime statistiche della Direzione Generale per l’Energia e la Geologia (DGEG) del Portogallo mostrano anche che il Paese ha aggiunto solo 118 MW di nuova capacità solare nei primi quattro mesi del 2023.
BloombergNEF prevede che le installazioni solari in Portogallo raggiungeranno i 1.363 MW entro la fine del 2023, un aumento sostanziale rispetto agli 890 MW dello scorso anno.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/06/ib-vogt-vende-portafoglio-da-984-mw-nel-lazio-a-rubis-photosol/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO",SERGIO MATALUCCI,"LUGLIO 6, 2023","ib vogt vende portafoglio da 98,4 MW nel Lazio a Rubis Photosol","Lo sviluppatore ib vogt ha stipulato un accordo per la vendita di un portafoglio di progetti fotovoltaici da 98,4 MW alla francese Rubis Photosol. Il portafoglio è composto da dieci progetti fotovoltaici e agrovoltaici nella regione Lazio ed è stato finanziato al 100% da ib vogt. È stato sviluppato da ib vogt e dai suoi due partner di joint venture, Christoph Drewes Energieberatung e Hans Karl Pichler.
“I progetti sono attualmente in fase di sviluppo e saranno acquistati uno per uno nei prossimi 12-18 mesi, man mano che ogni progetto raggiungerà lo stato di ready-to-build (RTB). I primi due progetti che hanno già raggiunto lo stato RTB rappresentano 25 MWp del portafoglio di quasi 100 MWp e sono stati acquistati il 28 giugno 2023”, ha detto ib vogt.
Il developer solare non ha chiarito i termini finanziari dell’accordo.
Otto progetti dovrebbero raggiungere lo stato RTB nel corso del prossimo anno, mentre l’ultimo progetto raggiungerà lo stato RTB entro il secondo trimestre del 2024, dopo di che sarà finanziato e sviluppato da Rubis Photosol.
Questa transazione rappresenta la prima vendita di ib vogt da un portafoglio di progetti da diversi gigawatt in fase di sviluppo in Italia. L’azienda ha attualmente altri due progetti autorizzati nel Paese, per un totale di oltre 380 MW di progetti solari.
Il mese scorso il developer con sede a Berlino ha stipulato un accordo per la vendita di un progetto fotovoltaico da 149 MW in Spagna a ERG. L’avvio delle attività commerciali è previsto per la fine del 2023, dopodiché ib vogt fornirà servizi di O&M.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/06/il-brasile-ha-aggiunto-42-gw-di-solare-distribuito-nel-1-semestre/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,BRASILE",LÍVIA NEVES,"LUGLIO 6, 2023","Il Brasile ha aggiunto 4,2 GW di solare distribuito nel 1° semestre","Nei primi sei mesi del 2023 il Brasile ha installato 4,2 GW di nuova generazione solare distribuita. Lo riporta l’Aneel, l’ente regolatore del Paese. Il dato include la connessione alla rete di 365.000 nuovi sistemi nell’ambito del regime di net-metering.
Alla fine di giugno, la capacità cumulativa dei sistemi fotovoltaici distribuiti in Brasile, compresi gli impianti fino a 5 MW, ha raggiunto i 22 GW.
Nella prima metà dell’anno, il segmento residenziale ha rappresentato circa 2,12 GW della nuova capacità installata, mentre il segmento commerciale ha contribuito con circa 1 GW. La capacità rimanente è rappresentata da parchi solari di piccole dimensioni.
Tra gli Stati brasiliani, San Paolo ha registrato la crescita maggiore, aggiungendo 656 MW nei primi sei mesi, seguito da Minas Gerais con altri 460 MW. Minas Gerais è attualmente in testa per capacità cumulativa con 3.002 MW, leggermente superiore ai 3.000 MW di San Paolo.
Otto Stati brasiliani hanno superato il traguardo di 1 GW di capacità installata ciascuno entro la fine di giugno. Oltre a Minas Gerais e São Paulo, questi Stati includono Rio Grande do Sul con 2.272 MW, Paraná con 2.140 MW, Santa Catarina con 1.365 MW, Mato Grosso con 1.286 MW, Goiás con 1.023 MW e Bahia come unico Stato del Nordest con più di 1 GW, precisamente 1.000,235 MW.
La maggior parte della capacità aggiunta nella prima metà dell’anno proviene da impianti in loco, che rappresentano il 77% dell’espansione osservata nel 2023, per un totale di 3.264 MW. In termini cumulativi, la generazione distribuita in loco rappresenta il 77% del totale con 17.229 MW.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/06/spagna-francia-italia-e-portogallo-fanno-segnare-record-di-produzione-semestrale-di-energia-fotovoltaica/,"MERCATI & POLITICHE,SVILUPPI DI MERCATO,FRANCIA,GERMANIA,ITALIA,PORTOGALLO,SPAGNA",SERGIO MATALUCCI,"LUGLIO 6, 2023","Spagna, Francia, Italia e Portogallo fanno segnare record di produzione semestrale di energia fotovoltaica","Nella prima metà del 2023, i prezzi medi dei mercati europei dell’energia elettrica sono diminuiti, registrando il valore più basso dalla seconda metà del 2021. “Le cause fondamentali di questi cali sono la diminuzione dei prezzi del gas e della domanda di elettricità in alcuni mercati, nonché l’aumento della produzione di energia rinnovabile nella maggior parte dei mercati. La produzione di energia solare fotovoltaica del periodo è stata da record nei mercati dell’Europa meridionale, stesso per la produzione di energia eolica in Spagna e Francia”, scrive AleaSoft Energy Forecasting.
Produzione solare da record, nonostante aumento limitato in Italia e calo in Germania
Nella prima metà del 2023, la produzione di energia solare è aumentata nella maggior parte dei principali mercati europei analizzati da AleaSoft Energy Forecasting, rispetto allo stesso periodo dell’anno precedente. L’aumento più pronunciato, pari al 41%, è stato registrato nel mercato portoghese, seguito da quelli spagnolo e francese, dove gli incrementi sono stati rispettivamente del 31% e del 23%. Gli aumenti più contenuti sono stati osservati nel mercato italiano, con un +1,9%. Nel mercato tedesco, invece, la produzione di energia solare è diminuita dell’1,6% su base annua nei primi sei mesi del 2023.
Rispetto alla seconda metà del 2022, la produzione di energia solare della prima metà del 2023 è aumentata in tutti i mercati. Anche in questo caso, l’aumento maggiore è stato registrato nella penisola iberica, con incrementi del 38% e del 30% rispettivamente in Portogallo e nella Spagna continentale. In Germania, Italia e Francia sono stati osservati aumenti più moderati, rispettivamente del 12%, 13% e 16%.
Nei mercati spagnolo, francese, italiano e portoghese, la produzione semestrale di energia solare fotovoltaica è stata la più alta della storia, con 18 080 GWh generati nel caso della Spagna, 10 772 GWh nel caso della Francia, 12 054 GWh nel caso dell’Italia e 1780 GWh nel caso del Portogallo.
Mercati elettrici europei: quello italiano il più caro
Nella prima metà del 2023, il prezzo medio semestrale è rimasto al di sotto dei 115 €/MWh nella maggior parte dei mercati elettrici europei analizzati da AleaSoft Energy Forecasting.
“Fanno eccezione il mercato N2EX del Regno Unito e il mercato IPEX dell’Italia, le cui medie sono state rispettivamente di 123,15 €/MWh e 136,10 €/MWh. D’altra parte, il prezzo semestrale più basso, pari a 70,42 €/MWh, è stato registrato nel mercato Nord Pool dei Paesi nordici. Nel resto dei mercati, le medie erano comprese tra gli 88,27 €/MWh del mercato MIBEL della Spagna e i 110,85 €/MWh del mercato EPEX SPOT della Francia”, ha scritto la società spagnola.
Rispetto al semestre precedente, nel primo semestre del 2023 i prezzi medi sono diminuiti in tutti i mercati elettrici europei analizzati da AleaSoft Energy Forecasting. Il calo maggiore, pari al 66%, è stato quello del mercato francese, mentre le diminuzioni minori, pari al 31% e al 32%, sono state registrate rispettivamente nei mercati di Portogallo e Spagna. Il resto dei mercati ha registrato diminuzioni dei prezzi comprese tra il 54% del mercato britannico e il 64% del mercato tedesco.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/06/calore-fotovoltaico-e-accumulatore-termico-costano-20-40-in-meno-del-gas-dice-brenmiller/,"ALTRE FORME DI STOCCAGGIO,COMPONENTISTICA PER MONTAGGIO,INDUSTRIA & FORNITORI,INSTALLAZIONI E IMPIANTI,MERCATI & POLITICHE,MODULI,POLITICA,STOCCAGGIO,EUROPA OCCIDENTALE,ISRAELE,ITALIA",SERGIO MATALUCCI,"LUGLIO 6, 2023","Calore: fotovoltaico e accumulatore termico costano 20-40% in meno del gas, dice Brenmiller","L’accumulo di energia termica sta guadagnando terreno negli ultimi due anni, in quanto gli obiettivi di energia rinnovabile stanno crescendo e i consumatori di energia sono alla ricerca di alternative alle fonti e ai sistemi energetici consolidati.
“Il calore potrebbe essere prodotto collegando i campi fotovoltaici con il nostro accumulo termico, a livello locale, senza aggiungere stress alla rete. Ciò contribuirebbe all’installazione di un maggior numero di fonti rinnovabili”, ha detto Doron Brenmiller, Chief business officer di Brenmiller Energy, a pv magazine Italia.
L’azienda israeliana sta collaborando con le imprese che cercano una maggiore flessibilità sia per gli impianti esistenti che per quelli nuovi. La maggiore flessibilità implica la possibilità di fornire più servizi alla rete, consentendo quindi un aumento delle energie rinnovabili, ha affermato Brenmiller.
“L’energia termica sta crescendo soprattutto in Europa, a causa dell’attuale situazione di volatilità dei prezzi dell’energia. Vediamo il continente come il principale mercato per l’accumulo di energia termica, in quanto sta cercando di sostituire i combustibili fossili, soprattutto il gas naturale. Nel breve termine, i nostri sistemi sono importanti per lo più per la decarbonizzazione della produzione del calore”, ha spiegato Brenmiller, aggiungendo che gli Stati Uniti sono il secondo mercato più grande dopo l’Europa.
Secondo l’azienda, il costo di capitale degli accumulatori termici varia da 30 euro/MWh a 70 euro/MWh, a seconda della scala del sistema di stoccaggio.
“In termini di costo del calore, il costo attuale della produzione di calore dal gas naturale nell’Ue è di circa 70 euro/MW termico (compresi i costi della CO2). Utilizzando il fotovoltaico abbinato al nostro sistema accumulatore termico (bGen) possiamo offrire un risparmio del 20%-40% rispetto agli attuali costi del calore basato sul gas naturale. Con il nostro sistema possiamo anche fornire servizi di rete aggiuntivi per migliorare ulteriormente la nostra offerta”.
Accumulatori termici in Italia
Enel ha installato un accumulatore termico Brenmiller da 24 MWh nella sua centrale di Santa Barbara, in Toscana. L’azienda israeliana ha dichiarato che si tratta del primo caso al mondo di un sistema accumulatore termico collegato a una centrale termoelettrica operativa.
L’accumulo di energia termica contribuisce alla decarbonizzazione dei processi industriali, ma potrebbe anche aiutare a riequilibrare il mercato nei momenti di alta generazione rinnovabile, afferma Brenmiller.
“L’Italia è un grande consumatore di energia termica e sta installando sempre più energia rinnovabile. L’esigenza di stoccaggio nasce sia per fornire calore pulito che per riequilibrare la generazione rinnovabile”, ha detto Brenmiller, aggiungendo che l’Italia è un attore rilevante anche grazie a Enel. L’azienda romana potrebbe sfruttare la sua posizione geografica per implementare nuove soluzioni tecnologiche in aree remote.
“L’Italia ha il ruolo di esportare questo tipo di tecnologia, non solo a livello nazionale, ma anche a livello globale, soprattutto in America”, ha suggerito Brenmiller.
Secondo l’amministratore delegato dell’azienda israeliana, l’accumulo di energia termica non è in competizione con l’idrogeno, in quanto l’elettrificazione del calore è già disponibile mentre non esiste ancora un mercato dell’idrogeno verde. “In futuro, assisteremo a un mix di tecnologie concorrenti”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
