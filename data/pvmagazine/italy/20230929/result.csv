url,tag,author,updated_date,title,contents
https://www.pv-magazine.it/2023/09/29/registri-e-aste-fer-1-gse-assegna-1027-mw-nella-dodicesima-procedura/,"BANDI E ASTE,INSTALLAZIONI E IMPIANTI,MERCATI & POLITICHE,ITALIA",SERGIO MATALUCCI,"SETTEMBRE 29, 2023","Registri e aste Fer 1, GSE assegna 102,7 MW nella dodicesima procedura","Il Gestore dei Servizi Energetici (GSE) ha pubblica le graduatorie degli impianti iscritti ai Registri e alle Aste della dodicesima procedura prevista dal DM 4 luglio 2019, che assegna 102,7 MW a impianti eolici, fotovoltaici e idroelettrici.
Per quanto riguarda le Aste, otto gli impianti in posizione tale da rientrare nel contingente di potenza previsto per impianti appartenenti al Gruppo A secondo quanto indicato nel Bando del 31 maggio 2023, per un totale di 58,3 MW.
Si tratta di sette impianti fotovoltaici e un impianto eolico onshore a Banzi, in provincia di Potenza, il più grande tra quelli in graduatoria (10 MW).
Gli impianti fotovoltaici sono due in Puglia e uno in altre cinque regioni: Abruzzo, Marche, Molise, Sardegna, Sicilia. Tre gli impianti fotovoltaici sopra i 5 MW: uno a Vizzini (Catania) da 5,79 MW, uno ad Assemini (Cagliari) con potenza di 9,74 MW e uno a Castellaneta (Taranto) da 9,98 MW.
Gli impianti di potenza inferiore a 1 MW, quelli parte dei Registri, rappresentano invece 44,4 MW di potenza. Il Gruppo A elenca 6 impianti eolici onshore (1 MW) e 46 impianti fotovoltaici per un totale di 27,6 MW. Il Gruppo A-2 è composto da 26 impianti fotovoltaici per un totale di 15,9 MW, mentre il Gruppo B è composto da 7 impianti idroelettrici per un totale di 942 kW.
A maggio il GSE aveva assegnato 422 MW di potenza nell’undicesimo bando di gara. Nel decimo bando del Decreto FER, il cui esito era stato pubblicato a gennaio, il fotovoltaico si era aggiudicato un totale di 120 MW tra Aste e Registri.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/29/comunita-energetiche-gse-pubblica-mappa-interattiva/,"INSTALLAZIONI E IMPIANTI,ITALIA",SERGIO MATALUCCI,"SETTEMBRE 29, 2023","Comunità Energetiche, GSE pubblica mappa interattiva delle cabine primarie","Il Gestore dei Servizi Energetici (GSE) ha pubblicato la mappa interattiva delle aree convenzionali sottese alle cabine primarie presenti sul territorio nazionale.
“Lo strumento messo a disposizione dal GSE, come previsto dal Testo Integrato sull’Autoconsumo Diffuso (TIAD), permette di geolocalizzare le aree convenzionali e di verificare che i punti di connessione per cui si intende accedere al servizio per l’autoconsumo diffuso siano localizzati nell’area convenzionale sottesa alla medesima cabina primaria”, ha scritto il GSE.
Il TIAD, testo dell’Arera, prevede che la mappa venga aggiornata ogni due anni. Al momento sono circa 2000 le cabine primarie presenti sul territorio nazionale.
In un rapporto pubblicato a maggio, Agici-Accenture scrivevano che i passi a livello normativo rimanenti erano: l’approvazione della bozza e l’entrata in vigore del decreto MASE, l’entrata in vigore del Testo integrato autoconsumo diffuso (TIAD), il decreto del Ministero su proposta del GSE con le regole operative per l’accesso ai benefici entro 30 giorni dalla data di entrata in vigore del decreto MASE e la pubblicazione sul GSE delle aree sottese alle singole cabine primarie.
Il TIAD, testo unico che regola le modalità per valorizzare l’autoconsumo diffuso, è stato pubblicato a gennaio. La sua applicazione era prevista dal 1° marzo 2023 o in concomitanza con l’entrata in vigore del decreto del MASE riferito agli strumenti di incentivazione economica.
Settimana scorsa il ministro dell’Ambiente Gilberto Pichetto ha detto, durante il question time al Senato, che il governo sta lavorando alle modifiche del decreto sulle comunità energetiche richieste dalla Commissione.
 
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/29/servizio-ricerca-di-lavoro-nel-fotovoltaico-venticinquesima-edizione/,"MERCATI & POLITICHE,SVILUPPI DI MERCATO,LAZIO,LIGURIA,LOMBARDIA",LARA MORANDOTTI,"SETTEMBRE 29, 2023",Servizio ricerca di lavoro nel fotovoltaico: venticinquesima edizione,"I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/29/australia-enel-finalizza-accordo-di-joint-venture-con-inpex/,"FINANZA,INSTALLAZIONI E IMPIANTI,MERCATI & POLITICHE,AUSTRALIA",SERGIO MATALUCCI,"SETTEMBRE 29, 2023","Australia, Enel finalizza accordo di joint venture con Inpex","Enel ha perfezionato la cessione del 50% delle due società che possiedono tutte le attività rinnovabili del gruppo in Australia, nello specifico Enel Green Power Australia Pty Ltd ed Enel Green Power Australia Trust, alla giapponese Inpex, a seguito dell’adempimento di tutte le condizioni previste dall’accordo di vendita firmato il 13 luglio 2023.
Inpex ha versato un corrispettivo totale di circa 142 milioni di euro, equivalente a 426 milioni di euro di enterprise value, riferito al 100%.
La società italiana prevedeva che l’operazione avrebbe generato un impatto positivo di circa 87 milioni di euro sull’EBITDA ordinario del gruppo per il 2023 oltre a un effetto positivo di circa 145 milioni di euro sul debito netto del gruppo per il 2023. Ora spiega che l’operazione ha generato un impatto positivo sull’EBITDA per circa 95 milioni di euro, oltre a un atteso effetto positivo sull’indebitamento netto consolidato del gruppo previsto per circa 142 milioni di euro.
“Tale importo non include circa 203 milioni di euro di indebitamento netto deconsolidati nel 2022, in quanto EGPA era già stata classificata come held for sale“, ha spiegato Enel.
Enel e Inpex vogliono continuare a sviluppare la pipeline di progetti, allo scopo di ottenere un incremento della capacità installata. Al momento Enel Green Power Australia Pty Ltd ed Enel Green Power Australia Trust gestiscono 3 impianti fotovoltaici per un totale di 310 MW di capacità installata, oltre a un progetto eolico di 76 MW e a un progetto solare di 93 MW in costruzione.
A fine luglio, Enel ha comunicato anche che venderà il 50% di Enel Green Power Hellas a Macquarie Asset Management entro l’ultimo trimestre del 2023.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/29/iberdrola-completa-il-primo-impianto-eolico-solare-ibrido-della-spagna/,"INSTALLAZIONI E IMPIANTI,RETI E INTEGRAZIONE DI RETI,SPAGNA",PILAR SÁNCHEZ MOLINA,"SETTEMBRE 29, 2023",Iberdrola completa il primo impianto eolico-solare ibrido della Spagna,"Il fornitore di energia spagnolo Iberdrola ha terminato la costruzione di quello che sostiene essere il primo impianto ibrido eolico-solare in Spagna e sta attualmente svolgendo il processo di messa in funzione.
L’impianto solare consiste in una struttura da 74 MW distribuita tra i comuni di Revilla Vallejera, Villamedianilla e Vallejer, vicino a Burgos, nella provincia centrale spagnola di Castilla y León. L’impianto eolico ha una capacità di 69 MW, si trova vicino ai comuni di Ballestas e Casetona ed è in funzione da diversi anni.
Iberdrola ha investito 40 milioni di euro (42,0 milioni di dollari) nell’impianto solare.
“Iberdrola punterà su questa tecnologia nei prossimi anni in Spagna, con la quale intende migliorare i suoi asset di energia rinnovabile esistenti”, ha dichiarato in un comunicato.
Il fornitore di energia sta attualmente sviluppando e costruendo diversi progetti ibridi eolico-solari in Spagna e nel mondo. L’anno scorso ha messo in funzione due impianti ibridi in Australia e in Brasile. Ha inoltre ottenuto l’approvazione per la costruzione di un progetto da 50 MW a Salamanca, nel nord della Spagna.
Oltre ai progetti pianificati da Iberdrola, la Gazzetta ufficiale spagnola riporta regolarmente un flusso costante di progetti ibridi solare-eolico in via di realizzazione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/29/solarstone-apre-una-fabbrica-di-moduli-bipv-da-60-mw-in-estonia/,"INDUSTRIA & FORNITORI,MODULI,ESTONIA",VALERIE THOMPSON,"SETTEMBRE 29, 2023",Solarstone apre una fabbrica di moduli BIPV da 60 MW in Estonia,"Lo specialista estone di BIPV Solarstone ha dichiarato questa settimana di aver costruito un nuovo stabilimento da 60 MW a Viljandi, in Estonia. Secondo l’azienda, il sito ha la capacità di assemblare 13.000 pannelli solari integrati al mese, consentendo la fornitura di 6.000 abitazioni con tetti solari da 10 kW.
“Il nuovo impianto di 2.000 m2 è composto da vari macchinari di precisione per il taglio e la fresatura CNC”.
Janari Võrk, portavoce di Solarstone, ha dichiarato a pv magazine che il nuovo impianto è dotato di una serie di complessi macchinari di precisione per il taglio e la fresatura CNC. Secondo Võrk, la nuova attrezzatura consente a Solarstone di applicare la sua tecnologia proprietaria di installazione Click-on BIPV a una gamma più ampia di pannelli solari di alto livello per soddisfare le specifiche di progettazione e i requisiti di prestazione.
Solarstone, fondata nel 2015, possiede una tecnologia brevettata in alluminio che consente l’integrazione diretta di tegole solari e impianti fotovoltaici su tetto. Ha anche una gamma di kit per carport. L’azienda dichiara di aver installato 1.000 tetti solari a settembre in 10 mercati.
La sua linea di produzione comprende una stazione di collaudo fotovoltaico multifunzionale e personalizzata con classificazione A+.
“Significa che d’ora in poi potremo fornire risultati di test di livello superiore al TÜV per ogni singolo pannello”, ha dichiarato Võrk.
Solarstone, che impiega 50 persone, ha recentemente raccolto 10 milioni di euro (10,5 milioni di dollari) in un round di finanziamento guidato da Biofuel OÜ, un family office estone che investe nelle tecnologie rinnovabili. Sunly, un produttore indipendente di energia, è stato uno dei primi finanziatori.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/29/iren-inaugura-a-ferrandina-parco-fotovoltaico-da-30-mw/,"INSTALLAZIONI E IMPIANTI,BASILICATA,ITALIA",SERGIO MATALUCCI,"SETTEMBRE 29, 2023",Iren inaugura a Ferrandina parco fotovoltaico da 30 MW,"Iren ha inaugurato un parco fotovoltaico con una potenza di 30 MW su una superficie di 37 ettari nei territori comunali di Ferrandina, in provincia di Matera, composto da due impianti, rispettivamente da 10 MW e 20 MW. Secondo la società con sede a Reggio nell’Emilia, si tratta del più grande parco fotovoltaico della Basilicata.
Il parco, per un totale di 55 mila pannelli su strutture ad inseguimento solare mono-assiali, utilizza anche 122 inverter, 8 cabine di trasformazione e conversione in media tensione e un cavidotto di 16 Km.
“Il parco fotovoltaico di Ferrandina conferma l’impegno di Iren per la transizione energetica, con l’obiettivo di installare 2,5 GW di nuova potenza rinnovabile entro il 2030”, dice Giuseppe Bergesio, amministratore delegato di Iren Energia.
Iren ha firmato a giugno un accordo con European Energy per l’acquisto di un progetto fotovoltaico ready to build a Noto, in provincia di Siracusa, della potenza complessiva di 20,39 MW.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
