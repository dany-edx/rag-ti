url,tag,author,updated_date,title,contents
https://www.pv-magazine.it/2023/06/01/il-regno-unito-prevede-di-tagliare-liva-sulle-batterie-residenziali/,"BATTERIE,REGNO UNITO",EMILIANO BELLINI,"GIUGNO 1, 2023",Il Regno Unito prevede di tagliare l’IVA sulle batterie residenziali,"Il governo del Regno Unito sta attualmente pianificando di rimuovere l’imposta sul valore aggiunto (IVA) sulle batterie residenziali installate in combinazione con impianti fotovoltaici su tetto.
“La questione dell’IVA sulle batterie installate con i pannelli solari è una questione che è stata sollevata più volte nell’ambito del lavoro del nostro Comitato”, ha affermato Hon Philip Dunne, presidente del Comitato di audit ambientale del Regno Unito. “Sono quindi molto lieto che questo sia preso in considerazione nella consultazione del governo sull’IVA sui materiali a risparmio energetico”.
Il comitato non ha detto quando la nuova misura potrebbe entrare in vigore. “La misura IVA significa che le batterie beneficeranno di un’aliquota IVA zero per i prossimi 5 anni”, ha specificato in un documento che descrive tutte le misure che il governo intende adottare per sostenere il fotovoltaico residenziale.
Il governo britannico aveva già eliminato a marzo l’IVA sui tetti fotovoltaici e sulle pompe di calore.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/01/societa-lituana-solitek-riceve-primi-fondi-rff-per-investimento-in-italia-moduli-batterie-e-riciclo/,"BANDI E ASTE,FINANZA,INDUSTRIA & FORNITORI,MERCATI & POLITICHE,MODULI,POLITICA,ITALIA,LITUANIA",SERGIO MATALUCCI,"GIUGNO 1, 2023","Società lituana SoliTek riceve primi fondi RFF per investimento in Italia: moduli, batterie e riciclo","SoliTek è la prima azienda nell’UE a ricevere un finanziamento Recovery and Resilience Facility (RRF) per un progetto di energia rinnovabile da circa 50 milioni in Italia, spiega la società lituana.
Il produttore di moduli solari ha firmato un accordo con l’agenzia di investimenti italiana Invitalia per realizzare, nei prossimi tre anni, tre linee di produzione: una linea di produzione di moduli solari con una capacità di 600 MW, un impianto di batterie di accumulo da 1 GW e un impianto di riciclaggio che gestirà il riciclaggio di 8.000 tonnellate di moduli solari e batterie all’anno.
L’investimento era stato già anticipato da SoliTek a pv magazine, ma l’annuncio segna la collaborazione con il governo italiano, specificando le modalità di finanziamento, le tempistiche e gli utilizzi preferenziali dei moduli.
“I lavori di progettazione della produzione sono attualmente in corso con l’acquisizione di una vecchia fabbrica nella zona economica libera tra Roma e Napoli. La linea di produzione di moduli solari dovrebbe essere operativa entro la prossima primavera, seguita dal completamento della linea di produzione di batterie di accumulo da 1 GW entro la primavera del 2025. La linea di riciclaggio delle batterie sarà pienamente operativa entro la primavera del 2026,” spiega SoliTek.
Il governo italiano specifica che il progetto, per un investimento totale di 48 milioni, con agevolazioni per 32 milioni, porterà alla realizzazione di un nuovo stabilimento nella zona industriale Asi di Benevento
Per quanto riguarda i moduli, il focus sarà su moduli vetro-vetro che, secondo la società lituana, si adattano alle esigenze dell’agricoltura italiana. Oltre all’agrivoltaico, Solitek vede possibili utilizzi su varie infrastrutture come strade, autostrade e ferrovie, utilizzando i moduli come barriere acustiche.
“Forniremo all’Europa centrale e orientale moduli solari e sistemi di accumulo di elettricità dal nostro stabilimento italiano, mentre gli Stati baltici e la Scandinavia saranno serviti dai nostri stabilimenti lituani”, ha detto Vidmantas Janulevičius, AD di Global BOD Group. Solitek è una società del gruppo Global BOD.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/01/gt-motor-di-genova-coprira-con-il-fotovoltaico-il-47-del-fabbisogno-energetico/,"INSTALLAZIONI E IMPIANTI,ITALIA,LIGURIA",LARA MORANDOTTI,"GIUGNO 1, 2023",GT Motor di Genova coprirà con il fotovoltaico il 47% del fabbisogno energetico,"Dopo le collaborazioni per l’installazione di sistemi di ricarica per le auto elettriche ed elettrificate, Axpo Energy Solutions Italia, ESco del gruppo Axpo, realizzerà un impianto fotovoltaico da circa 180 kW.
Si stima che la concessionaria potrà coprire il 47% del proprio fabbisogno di energia elettrica, arrivando a oltre l’80% di autoconsumo istantaneo.
“La realizzazione e sostituzione di tutti gli impianti di illuminazione con tecnologia led, l’installazione di 3 colonnine doppie di ricarica, da 44 kw ciascuna, posizionate all’interno delle nostre sedi di Via Lungo Bisagno Dalmazia e di Via Pedullà a Genova, garantiscono la ricarica dei prodotti che commercializziamo tramite i nostri brand. Ora l’opportunità – di un ulteriore passo avanti con la realizzazione dell’impianto fotovoltaico da 180 KWp, renderà il nostro fabbisogno energetico quasi completamente soddisfatto”, ha detto Giovanni Garbarino, CFO del Gruppo GE.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/01/gse-presenta-nomine-per-au-gme-e-rse/,"MERCATI & POLITICHE,POLITICA,ITALIA",SERGIO MATALUCCI,"GIUGNO 1, 2023","GSE presenta nomine per AU, GME e RSE","Il Consiglio di Amministrazione del Gestore dei Servizi Energetici (GSE) ha fornito indicazioni di voto sulle nomine previste nelle Assemblee delle società controllate Acquirente Unico (AU), Gestore dei Mercati Energetici (GME) e Ricerca sul Sistema Energetico (RSE). Tre uomini nominati alle tre presidenze. Due sono accademici con sede a Roma, il terzo è un militare.
Per l’Acquirente Unico l’azionista ha indicato i nomi di Luigi Della Volpe come Presidente e di Marco Campanari, Maria Chiara Fazio e Rosaria Tappi come consiglieri, invitando il nuovo CdA a attribuire la carica di Amministratore Delegato a Rocco Giuseppe Moles.
Per il Gestore dei Mercati Energetici il GSE ha indicato i nomi di Angelo Spena come Presidente e di Paolo Arrobbio, Antonella Massari e Paola Mazzocchi come consiglieri, invitando il nuovo CdA a attribuire la carica di Amministratore Delegato a Pietro Maria Putti.
Per la società Ricerca sul Sistema Energetico l’azionista ha indicato i nomi di Carlo Alberto Giusti come Presidente e di Michele Di Stefano, Lucrezia Jannuzzelli e Antonella Massari come consiglieri, invitando il nuovo Consiglio di Amministrazione a attribuire la carica di Amministratore Delegato a Franco Cotana.
I Consigli di Amministrazione delle tre società rimarranno in carica fino alla data dell’Assemblea convocata per l’approvazione del Bilancio d’esercizio 2025.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/01/fotovoltaico-settore-sempre-piu-geopolitico-anche-per-rapporti-italia-nordafrica-ecco/,"MERCATI & POLITICHE,POLITICA,RETI E INTEGRAZIONE DI RETI,SVILUPPI DI MERCATO,ALGERIA,EGITTO,ITALIA,LIBIA,MAROCCO,NORD AFRICA,SARDEGNA,TUNISIA",SERGIO MATALUCCI,"GIUGNO 1, 2023","Fotovoltaico: settore sempre più geopolitico, anche per rapporti Italia-Nordafrica – ECCO","pv magazine: Voi avete un focus estero su Medio Oriente e Africa, in particolar modo sul Mediterraneo. Qual è il vostro punto di vista su eventuali nuovi elettrodotti dall’Africa settentrionale all’Italia?  
Giulia Giordano: Il Mediterraneo è un’area di estremo interesse strategico per l’Italia e per l’Europa. Con i Paesi del Mediterraneo allargato condividiamo radici storiche e culturali, siamo legati da forti connessioni diplomatiche e commerciali, e da impatti e rischi climatici comuni. Tuttavia, abbiamo capacità di resilienza molto diverse, date le condizioni socio-economiche di partenza. Oggi non possiamo pensare di escludere i Paesi della sponda sud del bacino da qualsiasi percorso di transizione che l’Europa sta intraprendendo. I rischi di una mancata transizione giusta e ordinata minacciano la stabilità di questi Paesi e potrebbero avere ricadute sulla sicurezza internazionale. Questa premessa è necessaria per comprendere che le politiche dell’Ue e dei Paesi membri devono facilitare percorsi di sviluppo che offrano reali alternative ai modelli economici legati alle fonti fossili, che sinora non hanno portato né crescita né reale sicurezza.  
pv magazine: Quindi quale dovrebbe essere il modello?
GG: L’interconnessione tramite reti elettriche offre una grande opportunità, a differenza di gasdotti e altre infrastrutture gas di cui ancora si parla, nonostante i chiari svantaggi in termini economici, di sicurezza e di allineamento agli obiettivi climatici. Nel breve periodo può dare spazio allo scambio di elettricità prodotta dal gas naturale, non legando però i Paesi della regione e l’Europa a questo combustibile fossile. Nel lungo periodo, l’interconnessione tramite reti elettriche favorisce l’integrazione dei mercati elettrici prodotti da fonti rinnovabili, il cui potenziale nella regione è molto alto. Il Mediterraneo può dunque divenire il nuovo hub per la sicurezza energetica europea, non come centro di nuova dipendenza da fonti fossili ormai obsolete, ma come hub di energia pulita e di un passaggio ordinato e giusto di tutte le economie del Mediterraneo verso la decarbonizzazione.  
pv magazine. Può spiegare quali siano le iniziative di avvicinamento del Mediterraneo in corso?
GG: In questo ambito si collocano diverse iniziative, come la firma lo scorso 18 maggio della dichiarazione “Mediterranean Region as a Hub of Green Energy Corridors” del Med 9 Energy, che riunisce i ministri dell’energia di nove Paesi europei che si affacciano sul Mediterraneo. La dichiarazione prevede l’avvio di progetti di cooperazione tra le due sponde del Mediterraneo, inclusi nuovi interconnettori.   
Anche il piano di Sviluppo 2023 di Terna prevede cooperazione tra Paesi della regione, attraverso il Med-TSO (che riunisce gli operatori della regione) per promuovere l’integrazione dei sistemi elettrici dei Paesi del bacino del Mediterraneo. Tra i progetti menzionati nel piano, l’interconnessione con la Tunisia, una possibile connessione con la Grecia e il collegamento con Sardegna e Corsica.   
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/01/bari-societa-italiana-solare-e-comunque-litalia-settentrionale-a-trainare-le-installazioni-pv/,"INSTALLAZIONI E IMPIANTI,MERCATI & POLITICHE,POLITICA,SVILUPPI DI MERCATO,EMILIA-ROMAGNA,ITALIA,LAZIO,LOMBARDIA,PUGLIA,SARDEGNA,SICILIA,VENETO",SERGIO MATALUCCI,"GIUGNO 1, 2023","Bari prima città solare, è comunque l’Italia settentrionale a trainare le installazioni PV","Questo articolo fa parte di una miniserie su tre aspetti specifici evidenziati dal rapporto trimestrale sul fotovoltaico del GSE sul periodo gennaio-marzo 2023. Il primo articolo sottolineava che mancano i grandi impianti. 
Bari, Cagliari guidano la “classifica” degli impianti installati per km2 con 24 e 21 impianti a testa, seguiti da Bologna e Palermo (entrambe città hanno installato 15 impianti per km2). Reggio di Calabria (8), Firenze (7) e Genova (5) chiudono la lista redatta considerando il numero di impianti nelle principali città italiane.
Guardando alla potenza installata, Bari rimane la prima con 409 kW, seguita da Bologna (296 kW), Torino (269 kW), Milano (229 kW) e Cagliari (209 kW). Chiudono Genova (57 kW) e Reggio di Calabria (58 kW). Bari rimarrebbe la prima anche escludendo gli impianti utility-scale.
A livello regionale l’Italia settentrionale traina le installazioni. Nel primo trimestre del 2023, in Lombardia sono stati installati 18.688 impianti (6.370 nel primo trimestre 2022), 14.628 impianti in Veneto (da 5.021 nel Q1). Emilia Romagna terza con 10.472 impianti (3.139 nello stesso periodo del 2022).
In termini di potenza, la Lombardia è risultata prima con 197 MW (83 MW nel primo trimestre 2022). Seguono Veneto (174 MW da 49 MW nel Q1), Emilia Romagna (119 MW da 34 MW). Il Lazio è l’unica regione italiana ad aver visto la potenza installata calare rispetto allo stesso periodo del 2022 (da 94 MW a 47 MW).
In termini di produzione degli impianti fotovoltaici, guidano la Sicilia (+20,2% nel primo trimestre 2023 rispetto allo stesso periodo dell’anno precedente), la Sardegna (+16,3%) e la Lombardia (+11,8%). Diminuita la produzione lorda in cinque regioni. In Friuli Venezia Giulia la produzione è diminuita dell’11,3%. Nelle altre regioni (Marche, Molise, Puglia e Umbria) la diminuzione è stata inferiore al 5%.
Nel primo trimestre dell’anno in corso la produzione lorda italiana è stata di 5.587 GWh. Guidano Puglia (831 GWh), Lombardia (590 GWh) e Emilia Romagna (512 GWh).
 
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
