url,tag,author,updated_date,title,contents
https://www.pv-magazine.it/2023/07/14/meyer-burger-ottiene-200-milioni-per-un-impianto-di-celle-e-moduli-solari-da-35-gw-in-europa/,"FINANZA,INDUSTRIA & FORNITORI,LEGGI & ATTI,MERCATI & POLITICHE,MODULI,POLITICA,TECNOLOGIA E SCIENZA,SPAGNA",EMILIANO BELLINI,"LUGLIO 14, 2023","Meyer Burger ottiene 200 milioni per un impianto di celle e moduli solari da 3,5 GW in Europa","Meyer Burger ha annunciato che la Commissione europea ha giudicato “ammissibile” la sua richiesta di finanziamento per 200 milioni di euro. Si prevede che la Commissione prenda una decisione formale di finanziamento entro la fine dell’anno.
L’azienda ha dichiarato che utilizzerà i fondi per sostenere il suo progetto “produzione di moduli fotovoltaici onshore ad alta efficienza in Europa” (HOPE), che comprende una fabbrica di celle e moduli solari da 3,5 GW. L’impianto sarà probabilmente costruito in una località non specificata della Spagna.
Il progetto è tra gli undici candidati selezionati per il finanziamento dell’UE nel segmento di finanziamento “Clean Tech Manufacturing”. Secondo la Commissione europea, un totale di 239 progetti ha presentato domanda in tutti i segmenti di finanziamento, di cui 41 hanno avuto successo”, ha dichiarato Meyer Burger in un comunicato. “Nel settore della produzione fotovoltaica, anche l’azienda norvegese Norsun ha avuto successo con un progetto di espansione della produzione di wafer. Norsun e Meyer Burger hanno già un rapporto di fornitura”.
A febbraio Meyer Burger ha firmato un contratto di fornitura di wafer a lungo termine con il produttore norvegese di wafer Norsun. Il contratto prevede l’aumento delle quantità acquistate man mano che Norsun espande la propria capacità produttiva di wafer, in linea con i piani di crescita di Meyer Burger.
Nell’ottobre 2022, Meyer Burger ha inoltre rivelato l’intenzione di raccogliere 250 milioni di franchi svizzeri (258 milioni di euro) attraverso un aumento di capitale ordinario, con l’emissione di nuovi diritti di sottoscrizione. L’azienda punta ora a circa 3 GW di nuova capacità produttiva annuale entro la fine del 2024, di cui 1,4 GW di capacità produttiva di moduli a Freiberg, in Germania. L’azienda sta inoltre valutando la possibilità di produrre celle solari negli Stati Uniti.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/14/difesa-servizi-affida-in-concessione-sedi-militari-per-linstallazione-di-impianti-fotovoltaici/,"BANDI E ASTE,MERCATI & POLITICHE,CAMPANIA,ITALIA,LAZIO,MARCHE,TRENTINO-ALTO ADIGE,VENETO",SERGIO MATALUCCI,"LUGLIO 14, 2023",Difesa Servizi affida in concessione sedi militari per l’installazione di impianti fotovoltaici,"Difesa Servizi Spa ha pubblicato su Gazzetta Ufficiale il bando di gara in procedura aperta per la valorizzazione mediante finanza di progetto, di sedi militari da affidare in concessione per l’installazione di impianti fotovoltaici.
La centrale unica di committente dell’Area Nolana ha pubblicato su Gazzetta Ufficiale il bando di gara per l’affidamento dell’Intervento di realizzazione di un impianto pubblico per la produzione di energia da fonti rinnovabili per il Comune di Tufino (Napoli). Importo € 332.354. Scadenza: 26 luglio.
La provincia autonoma di Trento ha pubblicato l’avviso di avvio procedura per l’installazione di un impianto fotovoltaico presso il Centro di Formazione Professionale di Tione di Trento per un importo complessivo di €226.512. Termine di scadenza per la presentazione delle offerte: 1 agosto alle 12.
La provincia di Vicenza, per conto del comune di Costabissara, ha pubblicato l’invito per la partecipazione alla procedura negoziata per lavori di riqualificazione energetica, climatizzazione e realizzazione impianto fotovoltaico del Teatro G. Verdi, progetto finanziato dal programma dell’Unione Europea “NextGenerationEU”. La procedura è riservata ai soli operatori invitati dalla stazione appaltante. Le offerte devono essere presentate entro il 17 luglio alle 12. Importo appalto: €162.059.
Il comune di Jesi ha pubblicato l’avviso di manifestazione d’interesse per la messa a disposizione di coperture di edifici a destinazione non residenziale per la realizzazione di impianti fotovoltaici. I proprietari degli immobili sono invitati a manifestare entro il 30/09/2023 la propria disponibilità.
La società con sede a Roma Cotral Spa ha pubblicato su Gazzetta Ufficiale il bando di gara in procedura aperta per l’affidamento, nell’ambito del Piano Carbon Neutrality, “della fornitura in opera e manutenzione di infrastruttura tecnologica avanzata”. Scadenza: 15 settembre alle 10:00. Importo: €587.317.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/14/mase-dice-di-aver-trasmesso-alle-regioni-il-decreto-aree-idonee/,"LEGGI & ATTI,MERCATI & POLITICHE,POLITICA,ITALIA",SERGIO MATALUCCI,"LUGLIO 14, 2023",MASE dice di aver trasmesso alle regioni il decreto aree idonee,"Il ministero dell’Ambiente e della Sicurezza Energetica ha detto di aver trasmesso ieri “alla valutazione della Conferenza Unificata il decreto sulle aree idonee ad ospitare impianti di energia rinnovabile, per la determinazione dei criteri con cui le Regioni devono individuarle,” sottolineando che il governo ha già potenziato le Commissioni tecniche VIA/VAS e PNRR/PNIEC. Ha anche evidenziato di aver semplificato il Procedimento Unico.
“Un altro impulso verrà dall’adozione delle aree idonee, che garantiscono un iter burocratico più snello e l’innalzamento delle soglie di potenza degli impianti per le valutazioni ambientali”, ha detto il ministro Gilberto Pichetto nel corso del “Question Time” alla Camera. Secondo il ministro queste misure sono “i primi passi di un processo volto ad eliminare i colli di bottiglia emersi in questi anni”.
Il decreto sulle aree idonee è atteso da oltre 18 mesi. Secondo indiscrezioni, la bozza include le nuove quote di Burden Sharing.
pv magazine Italia ha contattato diverse regioni e enti per confermare l’avvenuta trasmissione e per ricevere la bozza del decreto, ma per ora nessuno ha risposto.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/14/e-in-costruzione-agrivoltaico-didattico-da-1-mw-in-umbria/,"INDUSTRIA & FORNITORI,INSTALLAZIONI E IMPIANTI,INVERTER,TECNOLOGIA E SCIENZA,ITALIA,UMBRIA",LARA MORANDOTTI,"LUGLIO 14, 2023",È in costruzione impianto agrivoltaico “didattico” da 1 MW in Umbria,"Sono partiti lo scorso febbraio i lavori per la realizzazione dell’impianto agrivoltaico da 1 MW che sorgerà a Sospertole, piccola frazione del Comune di Valfabbrica, in provincia di Perugia. “”Tutte le regioni stanno cambiando approccio perché l’agrivoltaico sta iniziando ad essere sempre più accettato anche da Comuni e Regioni, visto che è ormai assodato che impianti a terra vadano fatti”, ha spiegato a pv magazine Italia Attilio Piattelli, socio fondatore e Responsabile Sviluppo Business strategico di SunCity.
L’impianto pilota si troverà nei pressi di un’azienda agricola di circa 40 ettari e la realizzazione è di Akren, in collaborazione con SunCity come partner tecnologico, Abaco Group e CESAR – spinoff dell’Università di Perugia.
L’impianto produrrà energia solare per circa 500 famiglie, caratterizzandosi anche come laboratorio aperto di ricerca ed innovazione nel settore agrivoltaico. Tra gli obiettivi di questo progetto, infatti, c’è  portare un nuovo utilizzo dei terreni marginali e ricchezza alle aree interne, spesso abbandonate, e di testare, grazie all’esperienza tecnica di SunCity, varie culture con diversi assetti impiantistici.
“Ci stiamo portando avanti per integrare software già esistenti con parametri agronomici con i nostri sistemi di monitoraggio degli impianti fotovoltaici, anche se al momento le linee guida che deve predisporre il GSE non sono ancora uscite. Adatteremo poi i sistemi di monitoraggio in base alle richieste che arriveranno”, ha detto Piattelli a pv magazine Italia.
“I pannelli fotovoltaici saranno elevati da terra e consentiranno di mettere a frutto i terreni in modo diverso. In alcuni casi, la produzione agricola sarà addirittura avvantaggiata dall’ombreggiamento prodotto dall’agrivoltaico, anche in considerazione del fatto che ci troviamo in un momento storico in cui l’innalzamento delle temperature sta diventando dannoso per le colture”, ha invece spiegato Maurizio Commodi, fondatore di AKREN.
“Essendo ormai il fotovoltaico una tecnologia consolidata, i sistemi di monitoraggio, già presenti su tutti gli impianti fotovoltaici, possono facilmente essere estesi anche al mondo agricolo, in modo da supportare la riduzione di costi di gestione e ottimizzare la produzione, migliorando e minimizzando l’apporto di d’acqua per l’irrigazione e controllando perfettamente umidità e condizioni climatiche del terreno. Da non trascurare neppure le potenzialità derivanti dalla graduale elettrificazione dei consumi agricoli, certamente stimolata dalla produzione elettrica in sito derivante dalla presenza degli impianti fotovoltaici”, ha aggiunto Piattelli.
 
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/14/servizio-ricerca-di-lavoro-nel-fotovoltaico-quindicesima-edizione/,"MERCATI & POLITICHE,SVILUPPI DI MERCATO,ITALIA,LAZIO,LOMBARDIA,TOSCANA",LARA MORANDOTTI,"LUGLIO 14, 2023",Servizio ricerca di lavoro nel fotovoltaico: quindicesima edizione,"A Roma, Atlantica Sustainable Infrastructure Plc cerca un Ingegnere Fotovoltaico e Storage per lavorare e rafforzare il team di sviluppo aziendale. La figura deve avere spiccate capacità organizzative e tecniche, per la preparazione e gestione dei diversi documenti necessari per l’ottenimento delle autorizzazioni.
Philogen cerca a Siena un Responsabile Ingegneria e Manutenzione per garantire la piena funzionalità degli impianti, delle aree produttive e delle infrastrutture. La risorsa riporterà al Chief Technical Operations e riferirà periodicamente al Comitato di Direzione.
Gruppo Aura sta selezionando per la Lombardia figure di Specialist EPC Energia. Al candidato verrà assegnato in esclusiva un territorio, per cui dovrà pianificare le attività e riportarle direttamente al Direttore Commerciale. Dovrà occuparsi della vendita dei servizi di efficientamento energetico in portafoglio alla società o prospect e di argomentare i relativi business plan stilati dai tecnical partner, oltre che degli accordi con i clienti, principalmente secondo il modello dell’Energy Performance Contract (EPC).
Greening Energia Italia sta cercando a Milano un  Manager Ingegneria – Settore Fotovoltaico Utility Scale per i progetti di Italia/Spagna, la cui missione principale sarà la gestione tecnica-ingegneristica dei progetti per garantire la realizzazione degli impianti a terra e dare supporto tecnico in generale, adattandosi alle esigenze di ogni momento.
A Milano Lidera Energia Italia ha avviato la selezione per un Site Manager – Fotovoltaico Residenziale che si occuperà della gestione dei lavori in cantiere, compresa analisi dei requisiti amministrativi locali per il corretto sviluppo dell’opera, coordinazione e pianificazione delle esecuzioni dei lavori e c controllo e pianificazioni del fabbisogno di materiali.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/14/photosol-espande-la-propria-attivita-in-europa-con-lapertura-di-sedi-in-italia-spagna-e-polonia/,"BATTERIE,MERCATI & POLITICHE,STOCCAGGIO,SVILUPPI DI MERCATO,FRANCIA,ITALIA,POLONIA,SPAGNA",GWÉNAËLLE DEBOUTTE,"LUGLIO 14, 2023","Photosol espande la propria attività in Europa, con l’apertura di sedi in Italia, Spagna e Polonia","Rubis Photosol, produttore di energia elettrica fotovoltaica, sta dando impulso all’attuazione della sua strategia nel mercato europeo, lavorando a una pipeline di progetti solari e impianti di stoccaggio in tutto il continente. L’azienda ha così realizzato il suo primo investimento in Italia, attraverso l’acquisizione di un portafoglio di dieci progetti fotovoltaici e agrivoltaici nella regione italiana del Lazio, per un totale di circa 100 MWp. L’acquisizione di ciascuno di questi progetti è subordinata al raggiungimento dello status di RTB (“Ready-to-Build”) da parte del venditore Ib Vogt GmbH, una piattaforma di sviluppo di energia solare su larga scala, e dei suoi partner Christoph Drewes Energieberatung GmbH e Hans Karl Pichler.
L’accordo firmato rappresenta un impegno fermo da parte di Photosol ad acquistare dieci progetti identificati nei prossimi 12-18 mesi, una volta raggiunta la fase RTB. I primi due progetti RTB sono stati acquisiti da Rubis Photosol il 28 giugno 2023. Questi rappresentano una capacità totale di 25 MWp. Dei restanti otto progetti, due hanno ottenuto il permesso di costruzione e sei sono in fase avanzata di sviluppo. La costruzione inizierà alla fine del 2023. Tutti i progetti del portafoglio saranno messi in funzione nel 2025 e nel 2026. L’investimento in questo portafoglio è stimato in un massimo di 100 milioni di euro (compresa l’acquisizione del terreno).
Nel complesso, questi dieci progetti genereranno circa 150 GWh di elettricità verde all’anno. “Questa è la prima acquisizione di Rubis Photosol all’estero e segna la nostra volontà di posizionarci come uno dei principali sviluppatori e IPP in Europa con il supporto del Gruppo Rubis. Grazie alle competenze maturate in Francia dal 2008 e alle analogie tra il mercato italiano e quello francese, questa acquisizione ci consentirà di accelerare lo sviluppo della nostra piattaforma integrata lungo l’intera catena del valore”, ha spiegato David Guinard, cofondatore e CEO di Rubis Photosol, controllata del Gruppo Rubis dal 2022. Fondata nel 2008, Photosol ha 540 MW in funzione e in costruzione e 3,5 GW in fase di sviluppo.
Rubis Photosol sta inoltre lanciando la creazione di altre due piattaforme di sviluppo di progetti in Spagna e Polonia. In ciascuno di questi due Paesi, le filiali hanno siglato partnership di co-sviluppo con operatori locali esperti la cui missione è quella di individuare e sviluppare nuovi progetti solari e di accumulo di energia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
