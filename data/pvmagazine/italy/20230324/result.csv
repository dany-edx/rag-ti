url,tag,author,updated_date,title,contents
https://www.pv-magazine.it/2023/03/24/bandi-porto-di-taranto-pubblica-avviso-pubblico-per-impianti-su-superfici-demaniali/,"BANDI E ASTE,MERCATI & POLITICHE,ITALIA,LAZIO,PUGLIA",SERGIO MATALUCCI,"MARZO 24, 2023",Bandi: Porto di Taranto pubblica avviso pubblico per impianti su superfici demaniali,"L’Autorità di Sistema Portuale del Mar Ionio – Porto di Taranto ha pubblicato un avviso pubblico esplorativo per la presentazione di una manifestazione di interesse per l’individuazione di un soggetto promotore di un partenariato pubblico-privato finalizzata all’affidamento di una concessione per la progettazione, realizzazione, gestione e manutenzione di impianti di produzione di energia da fonti rinnovabili su superfici demaniali. Data di scadenza: 14 giugno 2023. 
Il Consorzio Industriale del Lazio ha pubblicato un bando di gara per la fornitura di acquisto di moduli fotovoltaici ed inverter per l’impianto fotovoltaico presente sul tetto dell’opificio industriale “Polo della Logistica e Flessibilità” a Piedimonte San Germano (FR). Valore, IVA esclusa di 237.000 euro. Termine per la ricezione delle offerte 13 aprile 2023. 
Cap Holding ha pubblicato l’avviso di proroga termini indagine di mercato per la sollecitazione di proposte per l’affidamento in concessione delle attività di progettazione, del finanziamento, della realizzazione di impianti di produzione di energia elettrica da impianti fotovoltaici da installare presso vasche volano del Gruppo CAP sul territorio della Citta Metropolitana di Milano. 
Il Ministero delle Politiche Agricole ha pubblicato le prime FAQ inerenti l’Avviso Pubblico della misura PNRR “Parco Agrisolare”, a cui sono destinati 1,5 miliardi di euro per la realizzazione di impianti fotovoltaici da installare su edifici a uso produttivo nei settori agricolo, zootecnico e agroindustriale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/24/agrivoltaico-4-0-firmato-in-italia-un-protocollo-di-intesa-per-la-sua-diffusione/,"COMPONENTISTICA PER MONTAGGIO,INDUSTRIA & FORNITORI,INSTALLAZIONI E IMPIANTI,INVERTER,MODULI,SVILUPPI DI MERCATO,ITALIA",LARA MORANDOTTI,"MARZO 24, 2023","Agrivoltaico 4.0, firmato in Italia un protocollo di intesa per la sua diffusione","Consorzio Global Fresh Fruit, Vespera Energy e i-Pergol hanno firmato un protocollo di intesa con il fine di svolgere un’azione di promozione e informazione di sistemi agrivoltaici definiti4.0, che le aziende ritengono poassano salvaguardare le colture sottostanti i pannelli fotovoltaici.
Al centro di questo accordo c’è la Power Shield Tech, l’infrastruttura energetica per l’agricoltura di precisione di i-Pergola, una startup specializzata nella progettazione, installazione e manutenzione di sistemi per la produzione di energia elettrica solare.
Secondo quanto comunica il gruppo di aziende, gli impianti sono installabil su colture come kiwi, pere, mele, agrumi, luppolo, vite, mandorlo e tutte le coltivazione tipiche del bacino del Mediterraneo. I pannelli sono realizzati con non meglio precisati materiali ecosostenibili e sono mobili.
Montati sui pali del sesto d’impianto, simili a quello già presenti nel campo per la crescita delle colture arboree o per la protezione dagli agenti atmosferici, hanno lo scopo di garantire la piena accessibilità all’agricoltore e la sostenibilità agronomica.
La componente digitale entra in campo con l’’elettronica Internet-of-Things (IoT) grazie a un software che permette la gestione integrata della pergola e di tutti i sistemi di agricoltura di precisione. Il sistema mobile, inoltre, si interfaccia con le piante adeguandosi alle loro necessità di luce o di acqua per aumentarne la produzione.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/24/lisola-che-ce-forte-presenza-di-giovani-al-k-ey-energy-di-rimini/,"MERCATI & POLITICHE,SVILUPPI DI MERCATO,EUROPA OCCIDENTALE,ITALIA",SERGIO MATALUCCI,"MARZO 24, 2023",L’Isola che c’è: forte presenza di giovani al K.EY Energy di Rimini,"Un significativo numero di under 30 ha preso parte a convegni e workshop del K.EY Energy di Rimini, ponendo domande e facendo sentire la propria voce. Si tratta per lo più di persone già occupate, ma anche di alcuni giovani studenti che stanno finendo università o master. 
Diversi under 30 spiegano che hanno interesse a creare dei progetti non sono transgenerazionali, ma anche transnazionali.
“Rappresentiamo la nostra fondazione che si occupa di agire da ponte tra le realtà europee che operano nel campo delle rinnovabili e i mercati africani. Abbiamo appena concluso un panel con rappresentanti dalla Costa d’Avorio, Marocco e Tunisia sul ruolo dell’energy storage nella transizione energetica africana”, ha detto Stefano Giacci, manager per la comunicazione di Res4Africa. Res4Africa è una fondazione che promuove la transizione energetica del continente africano.
Le rinnovabili e i settori afferenti rappresentano un’opportunità non solo per contribuire positivamente allo sviluppo della società, ma anche per trovare lavoro. 
“Tutti i settori afferenti al macro ambito della transizione energetica sono per un giovane un potenziale ottimo sbocco d’impiego, sia perché si tratta di settori in crescita esponenziale da un mero punto di vista economica, sia perché rappresentano un potenziale di crescita personale/professionale dato il rapidissimo sviluppo delle tecnologie”, ha detto Giacci a pv magazine. 
Diversi under 30 lavorano nel settore dopo aver sviluppato l’interesse per il settore fin da giovani. 
“Il focus sulla transizione energetica è della società per cui lavoro, ma anche mio. Sono un ingegnere energetico. Sono appassionato fin da bambino di energia e sostenibilità”, Filippo Piovanello, 29enne, ha spiegato a pv magazine. Piovanello lavora in una società di investimento e consulenza nel mondo delle rinnovabili. 
Non tutti però hanno abbracciato le passioni d’infanzia. Alcuni si sono trovati in questo mondo e ne intravedono le possibilità per una crescita personale. 
“Ho approfittato della fiera per conoscere i nostri competitor,” Ronny Corazza, 23enne, ha detto. Ora lavora per una società che si chiama Astra Energia del gruppo AZ Consulting, dopo un’esperienza nel ramo immobiliare. “Le rinnovabili mi hanno colpito per l’importanza che ricoprono per la mia generazione e per i miei figli. È una passione anche trasmessa dai miei capi”. 
Secondo Corazza, le persone della sua generazione sono interessate alle tematiche ambientali, ma non hanno spesso la possibilità di viverle in prima persona, soprattutto da protagoniste. 
La maggioranza degli under 30 è di genere maschile, ma non è mancata la partecipazione di donne. Anche in questo caso lo scopo è di offrire un contributo per aumentare la consapevolezza ambientale. 
“Penso che la mia generazione abbia una sensibilità molto più spiccata rispetto a quelle precedenti, perché siamo consapevoli di quello a cui stiamo andando incontro. Lavorare in questo ambito vuol dire darsi da fare in prima persona”, Maria Letizia Mauro, che lavora per ANIE Federazione, ha commentato.
Mauro ha 23 anni e partecipa alla Fiera di Rimini dove sta lavorando all’organizzazione di eventi. Sta finendo un Master sulla sostenibilità.
Le possibilità occupazionali sono chiare. Diverse società, per lo più utility, ma anche società di consulenza sono alla ricerca di nuovi impiegati. Allo stand di Engie, per esempio, ha catturato l’attenzione il cartellone: “#hiring”.
Nel 2017 l’Institute for the Future (IFTF) ha spiegato in un suo rapporto di ricerca che l’85% dei lavori che esisteranno nel 2030 non sono oggi ancora stati “inventati”. Una bella fetta di essi fanno parte del comparto energetico delle rinnovabili. Secondo l’International Labour Organization (ILO), i lavori con la crescente affluenza saranno i green job, le professioni che “contribuiscono a preservare o restaurare l’ambiente, in primis nel segmento delle energie rinnovabili ed efficientamento energetico.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
