url,tag,author,updated_date,title,contents
https://www.pv-magazine.it/2023/04/12/fotovoltaico-raggiunge-valori-record-in-europa-durante-la-pasqua-dice-aleasoft/,"MERCATI & POLITICHE,SVILUPPI DI MERCATO,FRANCIA,GERMANIA,ITALIA,PORTOGALLO,SPAGNA",SERGIO MATALUCCI,"APRILE 12, 2023","Fotovoltaico raggiunge valori record in Europa durante la Pasqua, dice AleaSoft","Nella prima settimana di aprile, in Europa, sono stati raggiunti picchi record di produzione di energia fotovoltaica.
“Tuttavia, i prezzi dei mercati europei dell’elettricità sono aumentati, influenzati dall’aumento dei prezzi del gas e dei diritti di emissione di CO2, nonché dal calo generale della produzione di energia eolica rispetto alla settimana precedente. I prezzi dei futures del petrolio Brent sono aumentati dopo l’annuncio di tagli alla produzione da parte dell’OPEC+”, ha detto AleaSoft Energy Forecasting.
Durante la prima settimana di aprile, la produzione di energia solare è aumentata rispetto alla settimana precedente soprattutto in Francia, che ha fatto segnare un aumento del 44%. L’aumento più contenuto, pari al 5,5%, in Italia.
“Per quanto riguarda la produzione di energia solare fotovoltaica, nella prima settimana di aprile sono stati raggiunti picchi record in Spagna, Francia e Portogallo”.
La produzione di energia elettrica da solare è prevista in diminuzione per la settimana in corso in Germania, Spagna e Italia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/12/il-canada-lancia-un-programma-di-sconti-per-pompe-di-calore-per-climi-freddi/,"ALTRE FORME DI STOCCAGGIO,MERCATI & POLITICHE,POLITICA,STOCCAGGIO,SVILUPPI DI MERCATO,CANADA",BEATRIZ SANTOS,"APRILE 12, 2023",Il Canada lancia un programma di sconti per pompe di calore per climi freddi,"Il governo canadese ha lanciato il programma di sconti OHPA (Oil to Heat Pump Affordability), annunciato per la prima volta nel novembre 2022.
Le famiglie a basso e medio reddito che attualmente riscaldano le loro case con il petrolio possono ora richiedere di ricevere un pagamento anticipato fino a 10.000 CAD (6.793 euro) per l’acquisto e l’installazione di una nuova pompa di calore elettrica ad aria per climi freddi.
Il programma di sconti non specifica cosa si intende per pompa di calore per climi freddi, ma sul sito web dell’OHPA si legge che “le pompe di calore ad aria per climi freddi sono state progettate per funzionare a temperature ben al di sotto dello zero e ora possono funzionare fino a -30°C”. Il governo canadese stima che i proprietari di casa che passano dal petrolio alle pompe di calore a freddo potrebbero risparmiare tra i 1.500 e i 4.700 a testa all’anno sulla bolletta energetica.
“L’elettricità è il modo più economico, più verde e più affidabile per riscaldare la casa”, ha dichiarato Seamus O’Regan, ministro canadese del Lavoro. “Vogliamo che sempre più persone passino dal petrolio alle pompe di calore elettriche, in modo che le loro bollette siano più basse: ecco perché stiamo contribuendo a coprire i costi”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/12/impianto-fotovoltaico-da-16-mw-per-la-produzione-di-trattori/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,EMILIA-ROMAGNA,ITALIA",LARA MORANDOTTI,"APRILE 12, 2023","Impianto fotovoltaico da 1,6 MW per la produzione di trattori","La multinazionale reggiana Argo Tractors che produce trattori a marchio Landini, McCormick e Valpadana ha collegato un impianto fotovoltaico installato sul tetto del suo stabilimento produttivo di Fabbrico, in provincia di Reggio Emilia.
Questa operazione, che rientra nel programma aziendale di diminuzione dell’impatto ambientale, include la messa in servizio di 3.104 pannelli solari per una potenza di circa 1,6 MW.
Attualmente, è allo studio dell’azienda un’altra operazione analoga che interesserà lo stabilimento di San Martino in Rio (RE) con la previsione di posare 1.024 pannelli per una potenza di circa 750.000 kW.
All’interno di questo programma eco-compatibile rientrano anche i nuovi trattori elettrici e il progetto WaterWall concepito per diminuire sensibilmente l’impiego di oli attraverso un processo di rigenerazione dei lubrorefrigeranti e l’impiego esclusivo di vernici idrosolubili.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/12/la-francia-offrira-23-gw-di-solare-nelle-gare-dappalto-di-giugno/,"BANDI E ASTE,MERCATI & POLITICHE,SVILUPPI DI MERCATO,FRANCIA",GWÉNAËLLE DEBOUTTE,"APRILE 12, 2023","La Francia offrirà 2,3 GW di solare nelle gare d’appalto di giugno","Il governo francese lancerà nel mese di giugno due nuove gare d’appalto per l’assegnazione di 2,3 GW di capacità solare, secondo quanto dichiarato da due associazioni francesi per le energie rinnovabili.
Syndicat des énergies renouvelables (SER) ed Enerplan hanno dichiarato che la capacità sarà suddivisa in una gara d’appalto da 1,5 GW per i progetti a terra e in una da 800 MW per gli impianti su tetto.
La nuova capacità compenserà l’insuccesso della precedente gara d’appalto per impianti solari di grandi dimensioni, che ha visto solo sette vincitori, per un totale di 115 MW assegnati. La gara si è conclusa con un prezzo finale medio di 82,23 euro (89,73 dollari)/MWh.
Anche le gare d’appalto precedenti, sia per i progetti a terra che per quelli sui tetti, sono state significativamente sottoscritte. Le due associazioni hanno dichiarato che la prossima sessione di gare d’appalto sosterrà lo sviluppo del settore solare.
“Questo permetterà di uscire dal fallimento dell’ultima gara d’appalto”, ha dichiarato Daniel Bour, presidente di Enerplan.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/12/glennmont-partners-acquisisce-in-basilicata-sette-progetti-fotovoltaici-per-65-mw/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,BASILICATA,ITALIA",LARA MORANDOTTI,"APRILE 12, 2023",Glennmont Partners acquisisce in Basilicata sette progetti fotovoltaici per 65 MW,"Nuveen Glennmont Partners, società di Nuveen Infrastructure specializzata in energia rinnovabile, ha annunciato l’acquisizione di un portafoglio di sette progetti solari fotovoltaici collocati nel Sud Italia. Una volta operativi, gli impianti avranno una capacità installata di 65 MW.
I progetti sono situati in Basilicata e saranno attivati in due step differenti: per il primo l’avvio dei lavori è previsto all’inizio del 2024 e l’entrata in funzione per la prima metà del 2025, mentre per il secondo i lavori vedranno il via nella seconda metà del 2024 e inizieranno a produrre energia nella seconda metà del 2026.
Francesco Cacciabue, Chief Financial Officer di Nuveen Glennmont Partners ha dichiarato: “Questo progetto fornirà energia pulita a basso costo nel Sud Italia e darà un contributo significativo agli obiettivi di decarbonizzazione del Paese. La nostra esperienza decennale negli investimenti nel mercato italiano delle rinnovabili ci pone nella posizione di massimizzare il valore di questi progetti, che sono idonei per le aste del GSE”.
La transazione fa parte della quarta strategia di investimento nell’energia pulita di Glennmont. Integra i piani di BNZ, suo produttore di energia indipendente con sede a Vigevano, per sviluppare 1,5 GW di generazione di energia rinnovabile nell’Europa meridionale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/12/peridot-solar-vuole-realizzare-146-mw-di-agrovoltaico-in-sicilia-pronta-a-parlare-con-presidente-schifani/,"MERCATI & POLITICHE,POLITICA,SVILUPPI DI MERCATO,ITALIA,LAZIO,PUGLIA,SARDEGNA,SICILIA",SERGIO MATALUCCI,"APRILE 12, 2023","Peridot Solar vuole realizzare 146 MW di agrovoltaico in Sicilia, pronta a parlare con presidente Schifani","Peridot Solar punta a costruire un totale di 271 MW di progetti fotovoltaici nell’Italia meridionale, di cui oltre il 50% in Sicilia. 
“Confermiamo il piano di ingresso tra giugno 2023 e gennaio 2025. Nel 2023 circa 60 MW in Sicilia Orientale, i rimanenti nel gennaio 2025 in Sicilia Occidentale. Quasi tutti sono impianti agrivoltaici. Mineo dovebbe essere il primo ad andare in esercizio. Sono tutti in pianti con inseguitori monoassiali”, ha detto il Managing Director, Massimo Sapienza, a pv magazine Italia. 
La società ha al momento 9 cantieri aperti, e ne aprirà altri 4 nei prossimi mesi. Al momento sta parlando con gli agricoltori del luogo per definire una strategia di coltivazione.
“La Sicilia ha storicamente una grande tradizione agricola. Condizioni climatiche eccezionali che consentono di fare agricoltura d’eccellenza. Le colture vanno decise in base alle condizioni specifiche del sito e alle competenze dei partner agricoli. Noi stiamo sviluppando competenze e collaborazioni in particolare sugli uliveti di moderna generazione con impianti agrivoltaici fino alla grande taglia di 90 MW”, ha detto Sapienza.
Tutti gli impianti sono senza incentivo. Anzi la società è pronta a redistribuire localmente alcuni dei ricavi. Sta per esempio discutendo una misura di compensazione ai comuni pari al 3% dei ricavi lordi generati.
“Troveremo soluzioni con tutti gli stakeholder locali. L’importante è avere la volontà di sedersi al tavolo e dialogare. Lo facciamo già con i comuni. Possiamo con piacere invitare al tavolo anche la Regione”.
A inizio mese, il presidente della Regione siciliana Renato Schifani ha dichiarato di voler sospendere il rilascio delle autorizzazioni per il fotovoltaico.
Peridot Solar ha piani anche per la Sardegna, il Lazio e la Puglia. Non considera per il momento investimenti in idrogeno.
“In Sardegna costruiremo circa 90 MW fra dicembre 2023 e marzo 2024 su tre impianti già autorizzati. Ne stiamo sviluppando uno ulteriore da 50 MW. Nel Lazio stiamo costruendo un impianto da 32 MW che dovrebbe entrare in esercizio commerciale entro marzo 2024. In Puglia stiamo sviluppando impianti per oltre 250 MW ad oggi”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
