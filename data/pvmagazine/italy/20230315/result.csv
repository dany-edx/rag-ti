url,tag,author,updated_date,title,contents
https://www.pv-magazine.it/2023/03/15/ue-la-commissione-propone-di-riformare-il-mercato-dellenergia-elettrica-e-favorire-le-rinnovabili/,"LEGGI & ATTI,MERCATI & POLITICHE,POLITICA,EUROPA OCCIDENTALE",LARA MORANDOTTI,"MARZO 15, 2023","UE, la Commissione propone di riformare il mercato dell’energia elettrica e favorire le rinnovabili","La Commissione europea ha presentato la sua proposta per riformare l’assetto del mercato dell’energia elettrica dell’UE, fondata su prezzi dinamici, contratti a lungo termine, fornitori di ultima istanza e un aumento del 300% delle rinnovabili entro fine decennio.
La riforma – che dovrà essere discussa e approvata dal Parlamento europeo e dal Consiglio – prevede la revisione di diversi atti legislativi dell’UE, in particolare il regolamento e la direttiva sull’energia elettrica e il regolamento REMIT.
“Introduce misure tese a incentivare i contratti a più lungo termine con produttori di energia non fossile e ad apportare al sistema soluzioni flessibili più pulite in concorrenza col gas, come la gestione della domanda e lo stoccaggio,” dice la Commissione, sottolineando l’importanza della trasparenza nella definizione dei contratti.
L’obiettivo della riforma è un approvvigionamento energetico sostenibile e indipendente per l’UE così che l’industria europea possa rifornirsi di energia elettrica da fonti rinnovabili non fossili “a prezzi calmierati”. I prezzi che la Commissione vuole sono prevedibili a lungo termine, ma dinamici. Questo permettere ai consumatori di approfittare della variabilità dei prezzi e consumare l’energia elettrica nelle fasce orarie in cui costa meno.
La proposta prevede anche la revisione delle norme sulla condivisione delle energie rinnovabili: i consumatori potranno investire in parchi solari o eolici e vendere anche ai vicini l’elettricità in eccesso generata da impianti solari su tetto.
“Per conseguire gli obiettivi in materia di energia e clima, dovremo triplicare la diffusione delle rinnovabili entro la fine del decennio”, spiega la Commissione.
La Commissione parla anche dei fornitori, con un nuovo ruolo di fornitori di ultima istanza. “La riforma mira a promuovere la stabilità dei prezzi riducendo il rischio di fallimento dei fornitori, i quali saranno tenuti a gestire i rischi di prezzo quantomeno entro i volumi dei contratti a prezzo fisso, così da essere meno esposti alle impennate e alla volatilità del mercato. La proposta impone inoltre agli Stati membri di designare fornitori di ultima istanza in modo che nessun consumatore resti senza energia elettrica”.
Per tutelare la stabilità delle entrate dei produttori di energia e proteggere l’industria dalla volatilità dei prezzi, il sostegno pubblico a nuovi investimenti nella produzione di energia elettrica da fonti rinnovabili dovrà assumere la forma di contratti bidirezionali per differenza, mentre gli Stati membri dovranno destinare i ricavi in eccesso ai consumatori.
La proposta attribuisce poteri di monitoraggio dell’integrità e della trasparenza del mercato dell’energia all’ingrosso all’Agenzia per la cooperazione fra i regolatori nazionali dell’energia (ACER) e alle autorità di regolamentazione nazionali.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/15/bfp-scarsita-del-personale-freno-per-sviluppo-in-italia/,"INSTALLAZIONI E IMPIANTI,MERCATI & POLITICHE,RETI E INTEGRAZIONE DI RETI,SVILUPPI DI MERCATO,EUROPA OCCIDENTALE",SERGIO MATALUCCI,"MARZO 15, 2023",BFP: scarsità del personale freno per sviluppo in Italia,"Lo studio d’ingegneria del gruppo BFP, in un momento di grande domanda di servizi, non riesce a soddisfare tutti i propri clienti per “estrema difficoltà di reperimento” di personale tecnico specializzato.
“Il gruppo BFP, sia con la società di ingegneria, sia con la società di servizi di costruzione e manutenzione di impianti fotovoltaici (BFP Service) si è posta l’obiettivo di accelerare con le assunzioni. Non abbiamo dubbi sulla crescita di questo segmento di mercato e sulle possibilità di dare lavoro nei prossimi anni. Come studio d’ingegneria ci capita, purtroppo, di dover rifiutare ogni settimana incarichi a causa della mancanza di risorse, cosa inimmaginabile fino a pochi anni fa”, il fondatore Gianluca Biagio Biscotti spiega a pv magazine. 
Tre i fattori principali: mancanza di personale qualificato disponibile dovuta ai bassi livelli autorizzativi degli anni passati, cambiamento degli interessi da parte dei laureati in Ingegneria e pandemia, che ha spinto molti laureati del settore ad accettare proposte lavorative in smart working, creando una distorsione poco compatibile con la necessità di partecipare alle attività del cantiere e attività di ingegneria che richiedono team working e confronto in presenza.
“La nostra società di costruzioni, identicamente, sta incontrando estrema difficoltà anche nel reperire elettricisti specializzati e personale tecnico in grado di gestire cantieri. Ma anche gli ingegneri progettisti sono ormai una utopia, tutti vorrebbero posizionarsi sul mercato come project manager e project engineer,” dice Biscotti.
In generale, il gruppo BFP riscontra una mancanza di società con competenze, mezzi e risorse sul mercato italiano. “Ci sono ora le autorizzazioni, ma poche risorse per progettare e costruire”.
Secondo Biscotti, la progettazione autorizzativa è già in fase calante, mentre la buona parte delle attività si sta spostando sulla progettazione esecutiva e la cantieristica.
“La progettazione della parte ambientale e autorizzativa è in fase discendente, in quanto i progetti in alta tensione presentati sono sempre meno vista l’inevitabile congestione virtuale della rete che sta determinando in molte aree del Paese soluzioni di connessione non compatibili con i tempi e i costi dei progetti”.
Nel 2022 il boom dei primi mesi è diminuito progressivamente per poi far registrare un tonfo a fine anno, rileva BFP. Ci sono però segmenti di mercato che fanno segnare un’accelerazione.
“La fase di progettazione autorizzativa è, grazie alle semplificazioni, in aumento per le aree industriali e aree idonee in generale o nelle solar belt”, spiega il fondatore di BFP. “Però le procedure semplificate, PAS o DILA, richiedono meno impegno progettuale, così il carico di lavoro in questa fase dello sviluppo dei progetti è fortemente diminuito.”
La diminuzione del carico di lavoro può rappresentare un problema per operatori che si focalizzano solo sulla progettazione e l’autorizzazione degli impianti.
Il gruppo BFP si aspetta che l’aumento del carico di lavoro duri almeno 10 anni, per via del lavoro della società su tutta la catena di sviluppo dei progetti, dalla idea alla costruzione.
Nella costruzione, poi, Biscotti si aspetta che nuove società possano subentrale nel mercato italiano, ma che la concentrazione delle attività da ora in poi possa restare alta soprattutto nell’esecuzione dei progetti autorizzati 
“Se nella fase autorizzativa c’erano molte società provenienti da altri settori, sull’esecutivo non c’è storia, è necessaria una competenza specifica e consolidata. Ora stiamo iniziando a vedere dei problemi di qualità dei progetti che ci vengono sottoposti come Owner’s engineer o come costruttori. Molte società di ingegneria o di costruzione senza una consolidata esperienza hanno delle serie difficoltà. Sembra un settore facile, ma ci sono elevate probabilità di commettere errori, soprattutto negli impianti utility-scale”, spiega Biscotti. 
Il mercato italiano rimane uno dei più complicati a livello amministrativo e, nonostante il potenziale, non bisogna sottovalutare le specificità. “Dall’Autorizzazione Unica o PAS all’inizio dei cantieri molte sono ancora le attività autorizzative da esplicare. Il concetto di Ready to Built in Italia è molto diverso da tanti altri Paesi. La burocrazia legata alla sicurezza del lavoro e alle autorizzazioni e concessioni esecutive resta molto complessa e, se non la si conosce bene, si rischiano molti mesi di ritardo nell’avvio delle costruzioni”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/15/agrivoltaico-verso-un-mercato-da-93-miliardi-entro-fine-decennio/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,CINA",MICHAEL SCHOECK,"MARZO 15, 2023","Agrivoltaico verso un mercato da $9,3 miliardi entro fine decennio","Si prevede che l’agrivoltaico diventerà un mercato da 9,3 miliardi di dollari entro il 2031, crescendo a un tasso di crescita annuale composto (CAGR) del 10,1%,  secondo uno studio della società di ricerche di mercato Allied Analytics, con sede in India.
Si tratta di un mercato in fase di crescita, con una produzione globale installata che, secondo Allied Analytics, è passata da 5 MW nel 2012 a circa 2,9 GW nel 2020.
Per promuovere un ambiente di crescita sano, saranno necessari sussidi da parte delle autorità governative. L’implementazione di soluzioni agrivoltaiche richiederà joint venture, contratti di locazione, tassi di prestito ridotti ed esposizione al rischio. Inoltre, data la significativa riduzione della resa delle colture, è necessario applicare le normative relative agli impianti solari per ridurre al minimo lo sfruttamento del suolo.
Sulla base del cambiamento climatico, dell’aumento della siccità e degli eventi meteorologici estremi, l’agrivoltaico offre vantaggi chiave come l’energia solare a emissioni zero unita alla produzione alimentare e la protezione delle colture dalla siccità e dai danni causati da grandine o forti piogge.
Ad oggi, l’impianto agrivoltaico più grande del mondo è stato costruito ai margini del deserto del Gobi, in Cina, dove si coltivano frutti di bosco sotto i moduli solari, con potenza totale di 700 MW, destinata ad aumentare fino a 1 GW.
Secondo Allied Analytics, i principali sviluppatori del mercato agrivoltaico includono BayWa, Insolight SA, JA Solar, Enel Green Power, Sunseed APV, Mirai Solar, Namaste Solar, Ombrea, Sun’Agri e Next2Sun.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/15/consorzio-olandese-tedesco-collabora-a-moduli-fotovoltaici-tandem-perovskite-silicio-a-2-terminali/,"MODULI,SVILUPPI DI MERCATO,TECNOLOGIA E SCIENZA,COREA DEL SUD,GERMANIA,PAESI BASSI",EMILIANO BELLINI,"MARZO 15, 2023",Consorzio olandese-tedesco collabora a moduli fotovoltaici tandem perovskite/silicio a 2 terminali,"Un consorzio olandese-tedesco guidato dall’Organizzazione olandese per la ricerca scientifica applicata (TNO) sta cercando di portare sul mercato una tecnologia di celle solari tandem perovskite-silicio a due terminali (2T) nell’ambito di un progetto di ricerca quadriennale chiamato FIT4Market .
“Attraverso il nostro lavoro vogliamo definire un approccio semplificato per la produzione di prodotti solari in tandem perovskite-silicio 2T”, ha dichiarato a pv magazine Gianluca Coletti, ricercatore di TNO . “La tecnologia delle celle tandem monolitiche che stiamo sviluppando utilizza celle di silicio cristallino PERC commerciali con lato anteriore planare, che evita complessità nel trattare con la struttura della superficie del silicio”.
Il modulo avrà un design bifacciale e un incapsulamento vetro-vetro , che secondo il consorzio è ideale per proteggere le celle di perovskite dall’umidità. Il nuovo prodotto può avere una potenza in uscita di oltre 300 W/m2, rispetto ai circa 200 W/m2 dei tradizionali pannelli PERC.
Il consorzio, che comprende anche il produttore di pannelli solari Qcells con sede in Corea del Sud, vuole sviluppare le migliori pratiche per la produzione della tecnologia. “Vogliamo sviluppare moduli tandem con un costo energetico competitivo e affidabilità e prestazioni leader del settore”, ha affermato Jorg Muller, responsabile della ricerca e sviluppo delle celle di Qcells. “Qcells metterà a disposizione del progetto la sua esperienza nel settore delle celle di silicio, con il nostro team del Benelux che supervisiona i test sul campo per misurare le prestazioni energetiche e il rendimento nel mondo reale”.
Altri membri del consorzio sono il produttore olandese di apparecchiature di produzione Levitech NL , il fornitore olandese di produzione di apparecchiature fotovoltaiche MIT Thermal Solutions NL , il produttore di macchinari Tempress e il fornitore olandese di resine estrudibili Yparex NL.
Il TNO sta attualmente sviluppando una cella solare tandem in perovskite-silicio semitrasparente a quattro giunzioni (4T) in collaborazione con il consorzio Solliance che comprende la Delft University of Technology , la Eindhoven University of Technology e l’istituto di ricerca belga Imec . Il dispositivo ha raggiunto a settembre un’efficienza di conversione della potenza del 30,1% .
Q Cells e l’istituto di ricerca tedesco Helmholtz-Zentrum Berlin (HZB) hanno annunciato a marzo di aver raggiunto un’efficienza del 28,7% per una cella solare tandem in perovskite-silicio a due terminali.
Il dispositivo si basa su una cella inferiore in silicio basata sulla tecnologia a semicella Q.antum monocristallina di Hanwha Q Cells e su una cella superiore a base di perovskite.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
