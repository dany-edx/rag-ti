,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/16/bando-cse-in-sicilia-installato-fotovoltaico-sul-tetto-di-una-scuola-elementare/,"INSTALLAZIONI E IMPIANTI,ITALIA,SICILIA",LARA MORANDOTTI,2024-02-16,"Bando CSE, in Sicilia installato fotovoltaico sul tetto di una scuola elementare","Exalto Energy & Innovation si occupa di energie rinnovabili ed efficienza energetica dal 2008 e  ha realizzato lavori di riqualificazione energetica di edifici comunali per oltre 4 milioni di euro nell’ambito del bando CSE (Comuni per la Sostenibilità Energetica) del Ministero dell’Ambiente, di cui ci ha illustrato l’iter (nell’immagine in fondo al testo).
Uno degli ultimi lavori portati a termine, con finanziamento 100% fondo perduto per gli interventi di riqualificazione energetica di edifici comunali, è relativa ad un impianto fotovoltaico sul tetto di una scuola elementare Mandolfo di Villasmundo, a Melilli, in Provincia di Siracusa.
A pv magazine Italia, Luca Silvestrini, socio e consigliere di amministrazione di Exalto, ha raccontato: “Abbiamo installato un impianto di circa 19 kW e sostituito i vecchi infissi con nuovi infissi a taglio termico per circa 200 mq. L’ultimo di una serie di impianti che hanno interessato 33 edifici di 12 comuni in Sicilia, Calabria, Campania, Puglia e Lazio e hanno riguardato la sostituzione degli infissi, l’installazione di impianti fotovoltaici sulle coperture e la realizzazione di impianti di climatizzazione a pompe di calore”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/exalto-150x150.jpeg,italy
1,https://www.pv-magazine.it/2024/02/16/trentino-ad-di-set-boom-degli-impianti-e-dello-storage/,"BATTERIE,INSTALLAZIONI E IMPIANTI,MERCATI & POLITICHE,POLITICA,RETI E INTEGRAZIONE DI RETI,STOCCAGGIO,SVILUPPI DI MERCATO,ITALIA,TRENTINO-ALTO ADIGE",SERGIO MATALUCCI,2024-02-16,"Trentino, AD di SET: boom degli impianti e dello storage","Francesco Faccioli, AD di SET Distribuzione, ha spiegato a pv magazine Italia che si può parlare di un vero e proprio boom del fotovoltaico in Trentino.
“La potenza fotovoltaica complessivamente allacciata alla rete a media tensione e bassa tensione di SET Distribuzione al 31 dicembre 2023 è pari a circa 251 MW”, ha detto Faccioli, fornendo i dati delle nuove connessioni e della nuova potenza installata nel 2021, 2022 e 2023. Si tratta di una crescita del 360% in due anni.

Il Superbonus ha inciso nella crescita degli impianti fotovoltaici allacciati alla rete SET, spiega Faccioli.
“In particolare risultano collegati al Superbonus 517 attivazioni di impianti nel 2021, 2.376 attivazioni nel 2022 e 2.435 attivazioni nel 2023. I nuovi impianti fotovoltaici con potenza maggiore a 1 MW sono stati solo 2 nel 2023 mentre si sono registrati 9 ampliamenti di impianti esistenti che hanno portato gli impianti sopra la soglia del MW”, ha detto Faccioli.
Al momento è presto per stimare l’impatto di CER, autoconsumo e agrivoltaico in Trentino, dice la multiservizi trentina che opera in tutta Italia. Questo però non vuol dire che non ci sia interesse. Dipende dai settori e dagli sviluppi normativi.
“Non abbiamo evidenza di un particolare interesse per l’agrivoltaico collegato alla coltivazione di mele in Trentino, mentre invece c’è molto interesse verso l’ installazione di fotovoltaico sulle strutture agricole”, ha aggiunto Faccioli.
Il gruppo riferisce che, in Trentino, quasi l’8% degli utenti è dotato di un impianti fotovoltaico e questo boom richiede degli accorgimenti importanti.
“Questa grande crescita sta rendendo sempre più complessa la gestione della rete a tutti i livelli di tensione. SET sta rispondendo con investimenti di rinforzo della rete, partendo dalle cabine primarie e fino alla rete a bassa tensione; in parallelo SET sta incrementando la capacità di gestire in tempo reale gli assetti di rete sfruttando al meglio tutti gli elementi di flessibilità disponibili”.

Trainato dal Superbonus, è in crescita anche lo storage connesso principalmente alla rete a bassa tensione. “Grazie ai bandi finanziati con i fondi del PNRR ci aspettiamo nel 2024 una forte crescita di nuove installazioni di colonnine pubbliche di ricarica dei veicoli elettrici”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/PHOTO-2023-09-05-18-10-20-150x150.jpg,italy
2,https://www.pv-magazine.it/2024/02/16/nuova-metodologia-per-identificare-i-terreni-adatti-allagrivoltaico/,"TECNOLOGIA E SCIENZA,EUROPA OCCIDENTALE,SVEZIA",BERNADETTE GEYER,2024-02-16,Nuova metodologia per identificare i terreni adatti all’agrivoltaico,"Un gruppo internazionale di ricercatori ha sviluppato una procedura per identificare e classificare le aree adatte all’installazione di impianti agrivoltaici.
“Si tratta di uno dei primi studi pubblicati sulla combinazione di approcci basati su sistemi informativi geografici (GIS) e tecniche decisionali multicriteriali (MCDM) per identificare e classificare le aree più adatte per gli impianti fotovoltaici”, ha dichiarato il co-autore Pietro Campana a pv magazine.
Lo studio ha rilevato che circa l’8,6% – circa 38.485 km2 – del territorio svedese è adatto agli impianti fotovoltaici.
Utilizzando sistemi agrivoltaici montati verticalmente con moduli bifacciali, i ricercatori hanno determinato che la capacità installata potenziale totale per le aree classificate come “eccellenti”, “molto buone” e “buone” è di circa 1,2 PWh, mentre il totale per i territori “eccellenti” e “molto buoni” è di circa 207 TWh. Entrambi i totali rappresentano una capacità di produzione molto più elevata rispetto al consumo effettivo di elettricità del Paese nel 2021 e superano anche il più alto livello di consumo di elettricità previsto per la Svezia nel 2050.
Il gruppo ha utilizzato un approccio GIS-MCDM in cinque fasi, in cui il GIS ha eseguito un’analisi basata sulla localizzazione con la visualizzazione e l’elaborazione dei dati geografici, mentre l’algoritmo MCDM è stato utilizzato per calcolare i pesi dei vari criteri di valutazione. Le mappe geospaziali che mostravano le classificazioni di idoneità per ogni criterio e la mappa di idoneità finale sono state elaborate con gli strumenti di ArcGIS Pro.
“Rispetto al rapporto del JRC sulle potenzialità degli impianti agrivoltaici in Europa, che utilizzava dati statistici, noi abbiamo utilizzato il più recente prodotto Corine Land Cover (CLC2018) da cui possiamo stimare le aree che sono fisicamente utilizzate o potrebbero essere utilizzate come aree agricole e quindi per l’implementazione di impianti agrivoltaici”, ha detto Campana.
L’analisi ha rilevato che le aree classificate come pascoli possono fornire circa 80 TWh/anno “mantenendo il 90% della potenziale resa nazionale di erba da pascolo”. I ricercatori hanno ipotizzato che le strutture per gli impianti solari verticali riducano l’area di coltivazione effettiva del 10%. Nonostante la riduzione delle colture alle alte latitudini, il team ha osservato che i sistemi agrovoltaici hanno il potenziale per essere una spinta finanziaria per gli agricoltori.
I risultati sono disponibili nel rapporto “Agrivoltaic systems potentials in Sweden: A geospatial-assisted multi-criteria analysis”, pubblicato su Applied Energy.
Tra gli autori figurano ricercatori della King Fahd University of Petroleum & Minerals dell’Arabia Saudita, dell’Università Kafrelsheikh dell’Egitto, dell’Università Cattolica del Sacro Cuore dell’Italia e dell’Università Mälardalen della Svezia, dell’Università Uppsala e dell’Istituto meteorologico e idrologico svedese.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Malardalen-University-150x150.jpg,italy
3,https://www.pv-magazine.it/2024/02/16/fotovoltaico-con-accumulo-per-ente-pubblico-italiano-in-puglia/,"INSTALLAZIONI E IMPIANTI,ITALIA,PUGLIA",LARA MORANDOTTI,2024-02-16,Fotovoltaico con accumulo per ente pubblico italiano in Puglia,"«La possibilità di ottenere un risparmio economico realizzando un impianto fotovoltaico presso la propria sede locale è stata la molla che ha fatto scattare la decisione di investimento da parte del cliente, un ente pubblico nazionale italiano con sede in Puglia», ha raccontato a pv magazine Italia Luca Montanari, Country Manager di Kostal Solar Electric Italia, produttore di inverter fotovoltaici di stringa e di inverter  innovativi dedicati al solo accumulo AC.
L’impianto fotovoltaico, installato su copertura piana, ha una potenza installata pari a circa 100 kW, alla quale è abbinata una capacità di accumulo di 25 kWh.
“Proprio questa caratteristica è stata alla base della scelta di installare l’inverter Plenticore BI. Si tratta dell’inverter KOSTAL dedicato esclusivamente alla ricarica delle batterie lato AC e che si può installare in parallelo abbinato a qualsiasi inverter solare esistente di altra marca”, ha spiegato l’Ing. Vittorio Brunone, dell’azienda che si è occupata della progettazione dell’impianto.
Il progettista ha aggiunto: “La scelta tecnica deriva principalmente dalla possibilità offerta da KOSTAL di poter fornire inverter adibiti esclusivamente all’accumulo e la possibilità di controllare esclusivamente l’accumulo collegato”.
L’impianto è entrato in esercizio a novembre 2023 e ha scelto il regime dell’autoconsumo dell’energia, proprio per ridurre il più possibile il costo della bolletta elettrica.
 
 
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/OK_IMG-20230623-WA0005-150x150.jpg,italy
4,https://www.pv-magazine.it/2024/02/16/servizio-ricerca-di-lavoro-nel-fotovoltaico-quarantaduesima-edizione/,"MERCATI & POLITICHE,SVILUPPI DI MERCATO,CALABRIA,CAMPANIA,ITALIA,PIEMONTE,SICILIA,VENETO",LARA MORANDOTTI,2024-02-16,Servizio ricerca di lavoro nel fotovoltaico: quarantaduesima edizione,"Eni è alla ricerca di un expert diplomato Elettrochimica e Fotovoltaico. All’interno dei Solar Energy Storage Laboratories di Novara, si occuperà di attività su nuove tecnologie per la produzione e lo stoccaggio di energie rinnovabili, dello sviluppo e conduzione di impianti di laboratorio e impianti pilota, collaborando alla corretta manutenzione delle apparecchiature utilizzate.
A Catanzaro, Hello Energy Italia cerca un ingegnere progettista fotovoltaico che si occupi dell’esecuzione e sviluppo di studi di fattibilità per impianti fotovoltaici e del coordinamento dell’esecuzione delle commesse, dalla sottoscrizione del contratto alla progettazione, fino alla messa in servizio.


I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/04/AdobeStock_129331640-150x150.jpeg,italy
5,https://www.pv-magazine.it/2024/02/16/dai-paesi-bassi-i-dettagli-del-programma-di-incentivi-per-la-produzione-fotovoltaica/,"MERCATI & POLITICHE,SVILUPPI DI MERCATO,EUROPA OCCIDENTALE,PAESI BASSI",EMILIANO BELLINI,2024-02-16,Dai Paesi Bassi i dettagli del programma di incentivi per la produzione fotovoltaica,"Il Rijksdienst voor Ondernemend Nederland (RVO), l’agenzia statale che gestisce il programma SDE++ per le energie rinnovabili nei Paesi Bassi, ha proposto pubblicamente l’idea di sostenere la produzione di pannelli solari, sistemi di accumulo ed elettrolizzatori.
Il nuovo schema di incentivi, “Investeringssubsidie maakindustrie klimaatneutrale economie” (IMKE), finanzierà parte delle spese di capitale necessarie per costruire fabbriche per le tre tecnologie energetiche pulite.
Secondo l’RVO, gli incentivi per la produzione di pannelli fotovoltaici saranno limitati ai prodotti per applicazioni integrate negli edifici (BIPV) e nei veicoli (VIPV), nonché ai moduli a etero-giunzione o ai pannelli tandem perovskite-silicio.
L’importo massimo che potrà essere dedicato a ciascun progetto di produzione solare non potrà superare i 70 milioni di euro, mentre la soglia per i progetti di produzione di batterie o elettrolizzatori sarà limitata rispettivamente a 20 milioni di euro e 50 milioni di euro.
Il processo di consultazione si concluderà il 3 marzo.
Il produttore solare olandese MCPV, spin-off di Resilient Group e una delle società di SolarNL, sta conducendo un progetto di offshore della produzione fotovoltaica nei Paesi Bassi. A luglio ha presentato i piani per la costruzione di una fabbrica di celle e moduli solari in una località non rivelata del Paese.
La fabbrica dovrebbe avere una capacità iniziale di 300 MW e raggiungere i 3 GW entro il 2026, producendo pannelli solari con una non meglio specificata tecnologia di celle a eterogiunzione con un’efficienza fino al 26,5%. MCPV prevede inoltre di produrre in futuro moduli solari in tandem perovskite-silicio con un’efficienza delle celle superiore al 30%.
A giugno, il governo olandese ha stanziato 2,6 miliardi di euro attraverso il suo National Growth Fund per sostenere la produzione di tecnologie innovative nei settori della sostenibilità, dell’energia, dell’alta tecnologia, della digitalizzazione e della sanità.
“Il sole svolge un ruolo fondamentale nella transizione energetica”, ha dichiarato il governo in un comunicato dell’epoca, senza fornire ulteriori dettagli sull’attuazione del programma. “Ricercatori, fornitori di materie prime, imprese di costruzione e il settore automobilistico stanno unendo le forze per garantire che la prossima generazione di pannelli solari sia sviluppata qui in modo completamente circolare”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Silicon_heterojunction_solar_cell-150x150.jpg,italy
6,https://www.pv-magazine.it/2024/02/16/terna-rse-firmano-accordo-di-collaborazione-quinquennale-per-pianificazione-e-progettazione-della-rete/,"RETI E INTEGRAZIONE DI RETI,TECNOLOGIA E SCIENZA,ITALIA",SERGIO MATALUCCI,2024-02-16,"Terna, RSE firmano accordo di collaborazione quinquennale per pianificazione e progettazione della rete","Terna e Ricerca sul Sistema Energetico (RSE SpA) hanno siglato un accordo di collaborazione quinquennale finalizzato allo sviluppo e all’applicazione di processi e tecnologie nel campo energetico e ambientale, promuovendo iniziative di studio e attività di sviluppo e innovazione. Lo dicono le due società in un comunicato.
“L’Italia ha quindi bisogno di reti elettriche performanti, intelligenti e capillari, in grado di servire utenti sempre più esigenti. La firma dell’accordo tra RSE e Terna sancisce una collaborazione importante per lo sviluppo delle reti, non solo in corrente alternata ma anche in corrente continua, e per il trasporto dell’energia in tutto il Paese”, ha commentato Franco Cotana, Amministratore Delegato del RSE.
La partnership prevede la stipula di una convenzione quadro finalizzata all’avvio di collaborazioni su temi quali, ad esempio: pianificazione e progettazione ottimale della rete, metodologie di smart asset management, osservabilità, controllabilità e resilienza del sistema elettrico, sviluppo di nuove tecnologie per la flessibilità della rete, scenari di sviluppo della domanda e della generazione da fonti rinnovabili, big data management e data science, uso di tecnologia IoT (Internet of Things), cyber security, intelligenza artificiale e altre tecnologie abilitanti la transizione energetica nazionale.
Lo stato di avanzamento dei progetti verrà monitorato da un Comitato di Gestione di cui faranno parte rappresentanti di Terna e di RSE. Le due società non hanno condiviso tempistiche e eventuali target della collaborazione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Firma-convenzione-quadro-Terna-Giuseppina-Di-Foggia-RSE-Franco-Cotana-1200x800-1-150x150.jpg,italy
