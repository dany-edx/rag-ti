url,tag,author,updated_date,title,contents
https://www.pv-magazine.it/2023/12/29/servizio-ricerca-di-lavoro-nel-fotovoltaico-trentasettesima-edizione/,"MERCATI & POLITICHE,SVILUPPI DI MERCATO,CAMPANIA,ITALIA,LAZIO,LOMBARDIA,TOSCANA,TRENTINO-ALTO ADIGE",LARA MORANDOTTI,"DICEMBRE 29, 2023",Servizio ricerca di lavoro nel fotovoltaico: trentasettesima edizione,"Per la sua sede di Vinci (FI) Enegan è alla ricerca di un tecnico informatico per l’ufficio IT Help Desk. Il suo ruolo sarà supportare gli utenti, configurare e risolvere problematiche inerenti hardware e software.
Gruppo Dolomiti Energia cerca a Trento una figura Mergers and Acquisitions, che all’interno della Funzione M&A operi per tutte le società del Gruppo occupandosi di Strategy con predisposizione e supporto alle attività di origination, development e negoziazione di operazioni straordinarie. Si occuperà anche di Project Management, di risorse interne ed esterne, di operazioni straordinarie, in particolare nella conduzione dei processi di M&A e partecipazione a gare e progetti interfunzionali di business development.
2D Staffing ricerca per un’azienda del settore dell’energia solare con sede a Pavia, specializzata nella produzione e distribuzione di pannelli fotovoltaici un magazziniere per supportare le operazioni logistiche. Dovrà occuparsi di gestione e ottimizzazione dello spazio di stoccaggio dei materiali e preparazione degli ordini per la spedizione, garantendo precisione e tempestività.
A Roma Ferenergy Group presente in tutta Italia con 40 punti vendita Eni Plenitude Store, cerca una figura da inserire come Ingegnere progettista per segmento fotovoltaico. Si occuperà, tra le altre mansioni, di preventivazione e supporto all’Ufficio Tecnico e Commerciale di soluzioni per l’efficientamento energetico e progettazione preliminare, esecutiva ed As Built di impianti fotovoltaici di taglia residenziale e non, con relativo studio delle ombre.
Unica, che opera nel settore dell’Efficientamento Energetico e della Mobilità Sostenibile, ricerca per la sede di Napoli un Progettista Fotovoltaico
Dovrà occuparsi di predisposizione di studi di fattibilità tecnica ed autorizzativa di impianti fotovoltaici, sopralluoghi tecnici per la valutazione delle aree ipoteticamente destinate alla realizzazione degli impianti ed esecuzione di layout e relativi calcoli elettrici per sistemi solari fotovoltaici e solari.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/29/con-il-fotovoltaico-un-costruttore-di-macchine-copre-l80-del-fabbisogno-energetico/,"INSTALLAZIONI E IMPIANTI,FRIULI-VENEZIA GIULIA,ITALIA",LARA MORANDOTTI,"DICEMBRE 29, 2023",Con il fotovoltaico un costruttore di macchine copre l’80% del fabbisogno energetico,"Di recente, è stato allacciato in rete l’impianto fotovoltaico installato sul tetto dello stabilimento produttivo di Prata di Pordenone (PN), dove LAST Technology costruisce macchine di processo per l’industria farmaceutica come macchine di lavaggio, disinfezione, sterilizzazione, depirogenazione e decontaminazione.
L’impianto ha una potenza di 0,5 MW e consentirà di coprire una quota pari a circa l’80% del fabbisogno energetico della sede produttiva friulana. Gli impianti installati sono gestiti da sistemi di supervisione che monitorano la produzione e i consumi.
“L’installazione ha previsto un investimento pari a circa 1,3 milioni di Euro, confermando l’orientamento green ed ecosostenibile dell’azienda”, scrive l’azienda in una nota stampa.
L’investimento ha incluso anche l’efficientamento dell’impianto di illuminazione grazie alla tecnologia LED, il recupero dell’energia termica delle acque di condensa degli impianti di collaudo e l’installazione di colonnine elettriche per l’alimentazione dei mezzi aziendali.
“LAST è da sempre attenta al rispetto dei parametri ESG. La nostra sensibilità ecologista e il rispetto per la natura ci ha portato a investire anche nella generazione di energia elettrica per alimentare la produzione del nostro stabilimento. Un progetto che ha previsto una riorganizzazione complessiva della struttura aziendale a partire dalla produzione di energia elettrica da fonti rinnovabili per l’autoconsumo, alla sostituzione di impianti produttivi maggiormente energivori alimentati a GPL con macchine a energia elettrica, fino alla riconfigurazione della climatizzazione degli ambienti riconvertita tutta con pompa di calore” ha dichiarato Massimo Castellarin, Presidente di Last Technology.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/29/brief-sullindustria-fotovoltaica-cinese-tongwei-svela-un-investimento-da-4-miliardi-di-dollari/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,ASIA,CINA",VALERIE THOMPSON,"DICEMBRE 29, 2023",Brief sull’industria fotovoltaica cinese: Tongwei svela un investimento da 4 miliardi di dollari,"Tongwei ha annunciato un nuovo piano di investimenti a Erdos, nella Mongolia interna, per espandere la sua capacità a monte. L’investimento di 28 miliardi di CNY (3,9 miliardi di dollari) prevede due fasi.
La prima fase mira a una capacità annua di 200.000 tonnellate metriche di silicio metallico e 200.000 tonnellate metriche di polisilicio di grado solare, con un investimento di circa 13-14 miliardi di CNY. La seconda fase ha l’obiettivo di aggiungere altre 300.000 tonnellate metriche di silicio metallico e 200.000 tonnellate metriche di polisilicio di grado solare. Per il completamento di ciascuna fase sono previsti 15-18 mesi, mentre la prima fase dovrebbe concludersi e diventare operativa entro la fine del 2025.
China Huadian Corp. ha concluso la terza tornata di appalti centrali per il 2023 per i pannelli fotovoltaici, aggiudicando un totale di 8,95 GW a JA Solar, Astronergy, Das Solar, Trina Solar e Longi. Per i 2,95 GW iniziali JA Solar si è assicurata 1,05 GW, Astronergy 996 MW, Trina 470 MW e LONGi 430 MW. Le offerte rimanenti, per un totale di 6 GW, saranno suddivise tra JA Solar, Astronergy, Das Solar e Trina, secondo China Huadian.
DKEM ha dichiarato di aver firmato un accordo di investimento con il governo municipale di Mianyang, nella provincia di Sichuan, per la costruzione di 2.000 tonnellate di capacità annuale di argento. Il valore totale dell’investimento è di circa 200 milioni di CNY. Il fornitore ha dichiarato che la capacità sarà operativa entro 12 mesi.
Gokin Solar ha dichiarato che la sua fabbrica di pannelli fotovoltaici da 16 GW a Guangzhou ha iniziato la produzione giornaliera, dopo aver messo in funzione con successo la prima fase la scorsa settimana. L’impianto da 10,9 miliardi di CNY, annunciato a luglio, si concentra su prodotti di tipo N e vanta una capacità di 4 GW nella prima fase. Alla fine di novembre, Gokin Solar aveva raggiunto una capacità totale di wafer di 50 GW nella provincia di Guangdong.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
