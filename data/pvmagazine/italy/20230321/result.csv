url,tag,author,updated_date,title,contents
https://www.pv-magazine.it/2023/03/21/agrovoltaico-settore-strategico-per-litalia/,"IDROGENO,INSTALLAZIONI E IMPIANTI,LEGGI & ATTI,MERCATI & POLITICHE,POLITICA,STOCCAGGIO,AFRICA SUBSAHARIANA,EUROPA OCCIDENTALE",SERGIO MATALUCCI,"MARZO 21, 2023",‘Agrovoltaico settore strategico per l’Italia’,"L’attuale governo presieduto da Giorgia Meloni vuole che l’Italia diventi un hub energetico che tragga vantaggio da forti legami con l’Africa Settentrionale e dai fondi europei. L’agrovoltaico è potenzialmente uno strumento per creare nuovi rapporti e utilizzare fondi per creare innovazione in campo agricolo ed energetico in un momento di crisi alimentare ed energetica. 
“Il risparmio d’acqua nei quattro impianti agrovoltaici attivi dal 2010 si attesta sul 40%. L’agrovoltaico può essere una soluzione per quelle colture che potrebbero essere a rischio con una maggiore siccità”, spiega Alessandra Scognamiglio, coordinatrice della task force sull’agrovoltaico sostenibile presso l’agenzia di ricerca italiana ENEA. 
Scognamiglio è anche Presidente dell’Associazione Italiana Agrivoltaico Sostenibile (AIAS). AIAS è nata a novembre, con una rappresentanza significativa del mondo agricolo e energetico.
Due partner di AIAS stanno lavorando a progetti agrivoltaici per produrre idrogeno dall’elettricità prodotta da impanti solari realizzati in campi agricoli, anche per fertilizzare i terreni. “Questo abbinamento agrivoltaico e idrogeno lo vedo già. Questi due progetti durerebbero 3/4 anni ciascuno”.
Per ora i tavoli di lavoro in Italia stanno discutendo per lo più di uso e consumo di suolo sia per l’agrovoltaico e che per il fotovoltaico a terra convenzionale. 
ENEA sta concentrando i lavori “preparatori” per fare ricerca sui materiali, sui sistemi fotovoltaici e sulle colture più efficaci, così da standardizzare i processi decisionali, permettendo poi di promuovere progetti coerenti con il contesto locale. 
“Alcune variazioni controllate possono far aderire dei sistemi più o meno standard a delle esigenze specifiche”, dice Scognamiglio a pv magazine.
ENEA sta collaborando con le Nazioni Unite, con la Commissione europea nell’ambito di progetti specifici come Symbiosyst.
“Symbiosyst affonda le radici nell’esperienza pregressa dei partner nel fotovoltaico integrato in edifici e paesaggio. L’idea è di integrare le esperienze di operatori molto diversi”, ha dichiarato Scognamiglio.
Nella collaborazione con le Nazioni Unite (UN-Habitat), per ora ancora alla fase di preparazione di un progetto dedicato, il focus rimane il continente Africano. Il progetto in Africa vuole produrre caffè in ambito agrovoltaico. 
“Tradizionalmente le piante di caffè erano all’ombra di altre piante. Vogliamo poi usare i materiali di scarto del caffè per dei blocchetti combustibili con alto potere calorifico. Possiamo insomma generare una nuova filiera, perché appunto l’agrivoltaico è un integratore di tecnologie e possibilità”, ha aggiunto Scognamiglio, la quale ha affermato anche di aspettarsi sviluppi agrovoltaici in altre aree geografiche, dal Giappone all’America Latina. 
In questo senso, l’agrovoltaico potrebbe emergere come uno dei temi su cui la Commissione europea si focalizzerà nei prossimi piani strutturali per l’Europa. La tecnologia, infatti, promuove l’innovazione e soluzioni di economia circolare che aumentino la produzione agricola ed energetica.
“Potrebbe avere senso inserire l’agrovoltaico come voce specifica per i nuovi sistemi di finanziamento. Non so ancora, però, se siamo pronti. Sarebbe comunque auspicabile. Non è più possibile affrontare tematiche complesse come fossero separate, quando non lo sono”.
Per ora, i nodi rimangono le insicurezze legislative, dal momento che mancano la revisione delle Linee Guida, la Direttiva applicativa e la coerenza tra diverse parti del quadro legislativo.  
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/21/vogliamo-partecipare-alla-ricostruzione-di-una-filiera-fv-europea-ma-non-possiamo-ignorare-le-criticita/,"MERCATI & POLITICHE,SVILUPPI DI MERCATO,TECNOLOGIA E SCIENZA,ITALIA,VENETO",EMILIANO BELLINI,"MARZO 21, 2023",‘Vogliamo partecipare alla ricostruzione di una filiera FV europea ma non possiamo ignorare le criticità’,"pv magazine: Dott. Barin, FuturaSun sta pianificando la costruzione di una fabbrica di pannelli solari da 2 GW a Cittadella, in provincia di Padova. Quando avete pensato di realizzare questo progetto?
Alessandro Barin: È un progetto che va avanti da tempo. Siamo stati alle prese con diversi problemi burocratici relativi alla scelta del sito e a tematiche ambientali e, per questo motivo, le tempistiche si sono un po’ dilatate. Non abbiamo preso il primo appezzamento che abbiamo trovato e abbiamo dovuto studiare attentamente ogni singolo passo.
Una fabbrica di 2 GW ha dimensioni enormi rispetto alle fabbriche di moduli a cui siamo abituati in Europa. 
Il pannello è un prodotto che occupa spazio e trovare questi spazi in un contesto europeo, dove i capannoni di 2.000 o 3.000 m2 sono la regola, non è affatto banale. Noi ne utilizzeremo circa 25.000. C’è anche da tenere conto che la linea di produzione dei moduli è una linea a ciclo continuo lunga e stretta. Le fabbriche di moduli si sviluppano in lunghezza e questo tipo di configurazione presenta sfide notevoli. Il terreno che abbiamo individuato si adatta bene, anche se non perfettamente, a queste caratteristiche.
Cittadella è molto vicina a Carmignano del Brenta, dove una volta sorgeva la cosiddetta “Solar Valley” italiana, un’area in cui c’erano diversi produttori di pannelli solari che oggi non esistono più. Vi sentite legati a quell’esperienza?
Sì e crediamo che questo possa essere un vantaggio per noi quando andremo a cercare le risorse umane per il nuovo progetto. Proprio vicino a noi c’era ad esempio un produttore di ribbon per moduli.
La fabbrica sarà solo per l’assemblaggio di moduli o produrrà anche celle solari?
Ci limiteremo inizialmente all’assemblaggio di moduli ma non escluderei che, nel medio e lungo periodo, FuturaSun possa anche produrre moduli solari basati su tecnologie in perovskite o batterie. La fabbrica dovrebbe essere un fulcro per l’assemblaggio e produzione di più cose. Questo sito, del resto, si presta molto all’assemblaggio. La produzione di celle, eventualmente, dovrebbe essere inquadrata in un tipo di progetto completamente diverso, che richiederebbe, ad esempio, la costruzione di una rete fognaria e altre cose. Il consumo di energia per la produzione di celle è assai più alto di quello che si ha per l’assemblaggio di moduli.
Quanto conta il costo dell’elettricità nelle vostre scelte strategiche?
Il costo dell’elettricità è ancora sostenibile se si tratta di assemblare moduli. Quanto più ci si avvicina alla produzione di polisilicio tanto più aumentano i costi in questo senso. Per i wafer e il polisilicio, gli stessi pochi produttori europei esistenti stanno avendo difficoltà ad espandersi.
Da dove verranno le celle solari?
L’Europa attualmente non ha il know-how e la capacità di produrre celle. Senza la Cina sarà impossibile ricostruire una filiera europea. Noi vogliamo partecipare alla ricostruzione di questa filiera ma non possiamo ignorare le criticità che accompagnano questo processo.
Sareste disposti anche a comprare celle europe?
Stiamo dialogando anche con produttori di wafer europei. Ci interessano tutti quei prodotti che sono realizzati con basse emissioni di carbonio.
C’è, del resto, anche il discorso degli incentivi che potrebbero venire dall’Europa. Come vi ponete in questo senso?
Noi partecipiamo a tutte quelle che sono le iniziative dell’Unione Europea e stiamo studiando tutti gli strumenti che potrebbero essere messi a disposizione. Se dovessimo riuscire ad avere qualche forma di supporto, la velocità di realizzazione della fabbrica aumenterebbe sicuramente. Pensare che le aziende e i produttori passano fare tutto da soli per ricostruire tutta la filiera è un po’ illusorio. L’industria fotovoltaica si aspetta di ricevere aiuti per poter tornare competitiva.
FuturaSun ha sempre scommesso su tecnologie di cella innovative come l’Interdigitated Back Contact (IBC). Quali prodotti vedremo a Cittadella?
Certamente non produrremo i classici moduli PERC. Inizieremo puntando sul nostro pannello Zebra con tecnologia IBC ma produrremo anche moduli TOPCon. L’obiettivo a lungo termine è di produrre 100% IBC, ma vogliamo anche assicurare la continuità delle forniture rispetto ai prodotti che commercializziamo attualmente. Del resto, abbiamo anche un modulo a eterogiunzione e anche questo prodotto potrebbe essere gestito nella fabbrica di Cittadella con semplici adattamenti delle linee di assemblaggio.
Quando vedremo i primo moduli uscire dalla nuova fabbrica?
La costruzione della fabbrica potrebbe partire anche prima della fine dell’anno. Per quanto riguarda le attività di produzione, non dovrebbero iniziare prima del 2024.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/21/pv-magazine-alla-fiera-key-energy-2023/,"ALTRE FORME DI STOCCAGGIO,BATTERIE,INDUSTRIA & FORNITORI,MERCATI & POLITICHE,MODULI,SVILUPPI DI MERCATO,TECNOLOGIA E SCIENZA,EMILIA-ROMAGNA,ITALIA",LARA MORANDOTTI,"MARZO 21, 2023",pv magazine alla fiera Key Energy 2023,"Dal 22 al 24 marzo 2023 le porte del Rimini Expo Centre si aprono per ospitare la fiera K.EY . The Energy Transition Expo, una vetrina completa di tecnologie e soluzioni per la transizione energetica.
È un evento chiave del nostro settore a cui partecipiamo da protagonisti con uno stand nella Hall B7-D7/009 e moderando quattro convegni.
 
FORUMTECH 2023. Il ciclo di vita dei moduli fotovoltaici: tecnologia, materiali, certificazioni, prezzi e approvvigionamenti, montaggio, manutenzione, riutilizzo e riciclo
Moderazione a cura di Emiliano Bellini e Lara Morandotti, redattori di pv magazine
– Prezzi e approvvigionamenti | Andrea Parrini, Consigliere ITALIA SOLARE e Co-fondatore e CTO di PM Service
– Le certificazioni dei moduli. Best practice e ruolo del distributore | Battista Quinci, Presidente e CEO di Energia Italia
– Identificare il degradamento dei moduli FV | Federico Lusso, responsabile After-Sales per la divisione Distribuzione di LONGi Europe
– La gestione del fine vita dei pannelli fotovoltaici – obblighi, criticità e opportunità per Produttori, Importatori, Installatori e Gestori di impianti, alla luce delle normative Rifiuti, RAEE e GSE | Andrea Bizzi, Head of operations ERP Italia
 
FORUMTECH 2023. O&M: fine vita, componentistica, digital tools 
Moderazione a cura di Sergio Matalucci, redattore di pv magazine
– Le sfide dell’O&M in Italia nel complesso contesto post-pandemico | Annarita Mitola, Consigliere  di ITALIA SOLARE e coordinatrice del GDL O&M
– Gestione efficiente del fine vita dei pannelli fotovoltaici: geolocalizzazione e tecnologie per il trattamento | Valentina Negri, Resp. di Direzione COBAT RAEE e Valeria De Napoli, Resp. Area produttori COBAT
– Il ruolo della componentistica. Piccoli componenti, grande impatto | Marco Mattia, Responsabile di Business – Renewable Energy  Stäubli Italia
– Il Controllo Centrale di Impianto secondo la CEI 0-16 | Fulvio Ferrari, Founding Partner di HigecoMore
 
Gli accumuli per la flessibilità del sistema elettrico – A cura di ANIE
Presidenti di Sessione: Emiliano Bellini, redattore di pv magazine
Introduzione e benvenuto: Michelangelo Lafronza, Segretario ANIE Rinnovabili
Scenario sugli accumuli:
– Jacopo Tosoni Lead of Policy EASE – Evoluzione del mercato accumuli in Europa e excursus policy e servizi per la flessibilità
– LDES Council – Le tecnologie del Long duration Storage
– Fabio Zanellini, Presidente della Commissione Tecnica del Gruppo Sistemi di Accumulo di ANIE – Evoluzione del mercato accumuli in Italia e excursus policy e servizi per la flessibilità
– Stefano Alberici, Ingeteam
Tavola Rotonda:
– Francesco Del Pizzo, TERNA
– Omar Imberti, Coordinatore Gruppo E-mobility di Federazione Anie
– Marco Falorni, Sales Director Weco Batteries
– Raffaello Teani, Coordinatore Gruppo Sistemi di Accumulo di Federazione Anie
 
L’agrivoltaico: lo stato dell’arte nel mondo, esperienze internazionali a confronto.
A cura di AIAS e con moderazione di Sergio Matalucci, redattore di  pv magazine
Introduzione
Giancarlo Ghidesi, Vicepresidente AIAS
Stato dell’arte della tecnologia dell’agrivoltaico: esperienze
– Sasha Krauser, Next2Sun | DE
– Ronald Knoche, France Agrivoltaisme, FR
– Ryuzo Takasaki, Notus Solar, JP
Sfide e potenziale
– Raffaele Citarella, RWE, DE
– Emilien Simonot, GALP, PT
*Huawei, CN
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
