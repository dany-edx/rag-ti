,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/21/ludinese-avra-uno-stadio-fotovoltaico-bluenergy-installera-un-impianto-da-11-mw/,"INSTALLAZIONI E IMPIANTI,FRIULI-VENEZIA GIULIA,ITALIA",LARA MORANDOTTI,2024-02-21,"L’Udinese avrà uno stadio fotovoltaico, pv magazine Italia ha intervistato Bluenergy","Sulla copertura dello stadio Bluenergy, che conta 25.132 posti e che è stato ristrutturato nel 2013, sorgerà entro il prossimo ottobre un impianto fotovoltaico grazie alla partnership che c’è dal 2018 tra Udinese Calcio, proprietario dello stadio, e la multiutility friulana Bluenergy. L’intervento ha il supporto del Politecnico di Milano in qualità di energy advisor.
“L’impianto dalla potenza di 1,1 MW si estende su 4.615 mq ed è composto da 2.400 pannelli solari monocristallini perfetti per garantire il massimo della produzione e la coerenza estetica con la volta della struttura”, ha spiegato Alberta Gervasio, amministratore delegato di Bluenergy, intervistata da pv magazine Italia.
pv magazine Italia: Quali sono i dettagli tecnici dell’impianto?
Il parco solare del Bluenergy Stadium è stato pensato affinché parte dell’energia prodotta sarà destinata all’autoconsumo e la parte in esubero verrà immessa in rete. Dal punto di vista tecnico l’impianto sarà diviso in due sezioni denominate “Sezione 1” e “Sezione 2” parallele. Ogni sezione sarà a sua volta divisa in parti autonome e separate le une dalle altre così da consentire interventi tempestivi in caso di guasto locale e garantire la continuità di fornitura. L’energia totale annua prodotta dall’impianto è 1.100.000 kWh, pari circa a 330 impianti domestici, con una media di circa 3.000 kWh/giorno. Questo rende la struttura parzialmente autosufficiente in termini energetici. L’energia giornalmente prodotta eccedente i consumi e non assorbita dallo stadio verrà immessa in rete.
Avete pensato anche ad un accumulo?
Al vaglio del team progettuale c’è  l’opportunità di integrare un parco batterie di accumulo della capacità di 330 kW, utili ad assicurare cicli di carica e scarica prolungati e ad accrescere il potenziale di questo imponente impianto.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Bluenergy-150x150.jpg,italy
1,https://www.pv-magazine.it/2024/02/21/enel-colombia-si-aggiudica-allasta-sei-progetti-solari-per-un-totale-di-1-215-mw/,"BANDI E ASTE,INSTALLAZIONI E IMPIANTI,MERCATI & POLITICHE,SVILUPPI DI MERCATO,COLOMBIA,ITALIA",LUIS INI,2024-02-21,Enel Colombia si aggiudica all’asta sei progetti solari per un totale di 1.215 MW,"Enel Colombia ha annunciato di essersi aggiudicata 856 GWh/anno  nell’ambito dell’asta Cargo por Confiabilidad condotta da XM – Operatore del mercato elettrico colombiano.
In termini di capacità, ciò significa una capacità effettiva netta dichiarata pari a 1.215 MW, distribuita su sei progetti dei 33 impianti di nuova generazione aggiudicati.
L’impianto solare Fundación da 90 MW, situato a Pivijay, nel dipartimento di Magdalena, è l’unico attualmente in costruzione e dovrebbe entrare in funzione nella prima metà di quest’anno.
Gli altri sono Guayepo III, da 180 MW, a Ponedera, dipartimento di Atlántico, co-sviluppato con Ingenostrum Colombia, “recentemente approvato dal Consiglio di Amministrazione di Enel Colombia per iniziare la costruzione nei prossimi mesi”, come confermato di recente, e precedentemente annunciato lo scorso gennaio.
Gli altri progetti assegnati sono Atlántico (180 MW), Sahagún (360 MW), Valledupar (90 MW) e Chinú (315 MW).
La scorsa settimana Enel Colombia, attraverso Enel Green Power, ha annunciato l’inaugurazione del parco solare La Loma, situato nel villaggio di Potrerillo, nel comune di El Paso, dipartimento di Cesar, presentato come il più grande costruito nel Paese, con una capacità installata di 187 MW.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/1708112561032-150x150.jpg,italy
2,https://www.pv-magazine.it/2024/02/21/provvedimenti-via-alleanza-per-il-fotovoltaico-continuando-cosi-saranno-necessari-10-anni-per-smaltire-il-pregresso/,"BANDI E ASTE,FINANZA,INDUSTRIA & FORNITORI,INSTALLAZIONI E IMPIANTI,LEGGI & ATTI,MERCATI & POLITICHE,MODULI,OPINIONI,POLITICA,SVILUPPI DI MERCATO,ITALIA",SERGIO MATALUCCI,2024-02-21,"Provvedimenti VIA, Alleanza per il Fotovoltaico: continuando così saranno necessari 10 anni per smaltire il pregresso","pv magazine: Siamo in un periodo di novità normative, tra cui DL Energia, DL CER, DL Agrivoltaico innovativo. Cosa ne pensate? Ci sono le condizioni per uno sviluppo del fotovoltaico in Italia nei prossimi anni?
Filippo Fontana, Alleanza per il Fotovoltaico: Il comparto è pronto per cogliere queste nuove sfide di sviluppo del fotovoltaico; non tutti i provvedimenti hanno però la stessa rilevanza il mercato utility scale. Ad esempio il DL Agrivoltaico innovativo interessa soprattutto la categoria degli imprenditori agricoltori. Il Dl Energia, invece, aiuta a inquadrare il contesto normativo e in qualche modo, notiamo un paio di spunti che consideriamo positivi nello sviluppo della sburocratizzazione dell’attività sviluppo, in particolare l’aumento delle soglie per la VIA Nazionale e per la PAS; riteniamo molto interessante anche la misura di semplificazione prevista all’articolo 9, comma 9-novies del DL Energia, la quale inserisce la possibilità di superare il concerto dei MIC nel rilascio del provvedimento di VIA per gli impianti siti su aree idonee.
Previsioni in termini di capacità per il 2024 e il 2025?
Cinque-sei GW all’anno, non paragonabili a quei 10 GW all’anno che dovremmo realizzare per raggiungere i target PNIEC entro il 2030. Nel 2023 una grossa spinta è venuta dal Superbonus 110% ma per il 2024 dovremo necessariamente accelerare, siamo lontani dalla tabella di marcia. Il MASE ha sicuramente accelerato nel rilascio dei provvedimenti VIA, nel 2023 si è raggiunta la cifra record di 120 provvedimenti ma ci sono ancora 1.200 domande pendenti: è chiaro a tutti che a questi ritmi ci vorranno 10 anni solo per smaltire il pregresso, senza considerare le nuove domande che ogni giorno vengono presentate.
Chiaramente mancano ancora una serie di linee guida. Quali aspetti normativi state aspettando di più? Perché?
Per migliorare situazione e aumentare numero impianti e GW autorizzati la cosa importante è che ci sia un atteggiamento univoco e concorde del governo e in particolare dei ministeri nella necessità di autorizzare e di avere parametri più oggettivi possibili nella valutazione dei progetti, che consenta di raggiungere gli obiettivi. Sono state fatte introdotte molte misure di semplificazione che hanno certamente migliorato la situazione; si potrebbe ancora migliorare qualcosa (ad esempio, efficientare l’attività autorizzativa della Soprintendenza speciale PNRR, che oggi è il vero collo di bottiglia) ma allo stesso modo non bisogna sottovalutare il rischio della “bulimia legislativa”: gli operatori del settore ma anche le stesse amministrazioni che devono tradurre le leggi in atti concreti rischiano di perdersi in questo continuo susseguirsi di norme.
Parlando del Dl Energia di recente entrato in vigore, quali sono gli aspetti più interessanti? Quali le criticità?
Come già detto, sicuramente l’innalzamento della soglie per accedere alla Procedura abilitativa semplificata e la norma che consente al MASE di rilasciare il provvedimento di VIA anche senza il concerto del Ministero della Cultura, nei casi di progetti autorizzati su aree idonee (norma condivisibile, considerato che in aree idonee l’impatto paesaggistico degli impianti è pressoché inesistente, trattandosi di aree prive di pregio quali aree industriali, discariche dismesse, sedimi aeroportuali e ferroviari etc.).
Per quanto riguarda le CER, sembra che il quadro normativo sia sufficientemente chiaro. Sembra poi che stia convergendo verso un’interpretazione più ampia dei soggetti beneficiari del contributo PNRR. Cosa vi aspettate dalle linee guida, che dovrebbero essere pubblicate entro il 23 febbraio?
Le CER sono potenzialmente un ottimo strumento per la responsabilizzazione energetica anche dei cittadini, ma hanno bisogno di un volano economico-finanziario per funzionare e allo stato non è ancora chiaro se ci siano grandi gruppi disposti ad investire. Sicuramente rappresenta una opportunità che nel mix energetico darà un contributo alla decarbonizzazione; secondo noi di Alleanza per il Fotovoltaico, le CER andranno inquadrate nell’ambito dei rapporti con i Comuni su cui insistono gli impianti di grossa taglia, al fine di realizzare progetti di sviluppo locale sinergici con la nostra attività.
Mancano anche le linee guida per l’Agrivoltaico avanzato. Sembra che i nodi ancora da risolvere siano modalità e tempistiche di riconoscimento degli incentivi, impatto sulle colture, produttività agricola e risparmio idrico. Siete d’accordo?
Il Decreto sull’Agrivoltaico Innovativo è un tassello rilevante nel percorso di transizione energetica del nostro Paese. La sua importanza è di carattere economico e sociale, in quanto costituisce un introito per l’agricoltore che ha maturato consapevolezza rispetto agli effetti devastanti del cambiamento climatico, soprattutto sulla produzione agricola. Il raggiungimento degli obiettivi di decarbonizzazione al 2030 tuttavia non può essere delegato al solo mondo agricolo. In termini di potenza infatti, dall’Agrivoltaico Innovativo si attende una produzione di poco superiore ad 1 GW, una cifra minima se si pensa ai quasi 70GW di potenza da installare entro il 2030. Le aziende produttrici di energia rinnovabile, grazie al loro know how tecnico e alle competenze maturate nei decenni, dovrebbero guidare questo processo. L’Agrivoltaico è ancora una tecnologia nuova e in questa ottica le soluzioni da adottare, in quanto sperimentali, non possono essere univoche o restrittive, ma devono essere aperte all’innovazione da cui il progresso di una nazione dipende.
Quali le occasioni di interazione con le autorità per quanto riguarda gli sviluppi normativi? Possibilità di scambio anche al KEY di Rimini?
Auspichiamo che ci sia sinergia e coinvolgimento anche dei produttori nel delineare le linee guida sull’agrivoltaico. Da parte nostra siamo disponibili per tavoli tecnici congiunti con le amministrazioni e gli enti coinvolti, fermo restando la necessità di un coordinamento tra gli enti regolatori. Nell’ultimo periodo il MASE ha aperto le porte al confronto, non ultimo con le associazioni, e di questo ne siamo lieti. Crediamo sia la giusta strada da seguire.
Nel DL Milleproroghe è prevista anche l’estensione a tutto il 2024 delle semplificazioni per il fotovoltaico nelle strutture turistiche.  Cosa ne pensate?
Tutti questi interventi settoriali sono utili a sensibilizzare l’opinione pubblica sull’importanza di passare a energie alternative. Il cittadino può trovare sicuramente economicità e utilità nella produzione di fonti rinnovabili a livello residenziale o commerciale, ma deve essere ben chiaro che le esigenze nazionali di indipendenza energetica, decarbonizzazione e sicurezza degli approvvigionamenti non possono che passare dalla realizzazione di impianti fotovoltaico a terra di medie e grandi dimensioni. Senza utility scale non c’è nessuna transizione ecologica.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/11/Lightsource-bp-1536x713-1-1200x557-1-150x150.jpg,italy
3,https://www.pv-magazine.it/2024/02/21/ecoflow-lancia-soluzione-per-accumulo-domestico-retrofit-al-key/,"BATTERIE,MERCATI & POLITICHE,STOCCAGGIO,SVILUPPI DI MERCATO,CINA,ITALIA",SERGIO MATALUCCI,2024-02-21,EcoFlow lancia soluzione per accumulo domestico retrofit al KEY,"EcoFlow presenterà a Rimini, durante il KEY, una soluzione di accumulo di batterie retrofit con una capacità totale da 5kWh a 15kWh, che utilizza un sistema di batterie LFP con una garanzia di 15 anni e un algoritmo auto-adattivo.
“La tecnologia di accoppiamento fotovoltaico proprietaria di EcoFlow semplifica integrazione e installazione: i proprietari di casa possono collegare il PowerOcean DC Fit direttamente al lato fotovoltaico dell’impianto solare esistente, senza dover modificare il cablaggio in corrente alternata o spendere settimane per richiedere un’autorizzazione per la rete”, ha scritto la società di Shenzhen, Cina, aggiungendo che ogni pacco batteria ad alta tensione da 800V può alimentare inverter monofase o trifase.
Nei giorni dell’evento, presso lo stand di EcoFlow (B7/155) verrà realizzata un’area demo, dove i visitatori potranno vedere il funzionamento.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/thumbnail_image001-150x150.jpg,italy
4,https://www.pv-magazine.it/2024/02/21/cella-solare-a-tripla-giunzione-perovskite-perovskite-silicio-raggiunge-unefficienza-record-del-244/,"TECNOLOGIA E SCIENZA,EUROPA OCCIDENTALE,GERMANIA",EMILIANO BELLINI,2024-02-21,"Cella solare a tripla giunzione perovskite-perovskite-silicio raggiunge un’efficienza record del 24,4%","Un gruppo di ricercatori guidati dal Karlsruher Institut für Technologie (KIT) ha fabbricato una cella solare a tripla giunzione perovskite-perovskite-silicio che ha raggiunto un’efficienza record del 24,4%.
Fino ad oggi, le celle fotovoltaiche multigiunzione basate sulla perovskite che utilizzano tre, quattro o anche più giunzioni hanno avuto un rendimento inferiore rispetto alle celle solari monolitiche a doppia giunzione basate sulla perovskite.
“Le sfide principali nella lavorazione delle architetture a tripla giunzione sono la lavorazione sequenziale di film sottili di perovskite di alta qualità in un’architettura multistrato sempre più complessa, la gestione della luce e l’adattamento della corrente delle sottocelle interconnesse monoliticamente, nonché lo sviluppo di giunzioni a tunnel/ricombinazione a bassa perdita”, ha dichiarato a pv magazine Ulrich W. Paetzold, leader del gruppo fotovoltaico di nuova generazione del KIT.
“Evidenziamo che ad oggi la giunzione più critica è la sottocella di perovskite centrale, poiché viene lavorata sopra la cella inferiore in Si e deve sopportare la successiva lavorazione della cella superiore in perovskite ad ampio bandgap (WBG)”.
Nello studio “Triple-junction perovskite-perovskite-silicon solar cells with power conversion efficiency of 24.4%”, pubblicato su Energy & Environmental Science, Paetzold e i suoi colleghi hanno spiegato che la cella era basata su una cella superiore in perovskite con un bandgap energetico di 1,84 eV, una cella intermedia in perovskite con bandgap di 1,52 eV e una cella inferiore in silicio con bandgap di 1,1 eV.
La cella inferiore aveva uno spessore di 200 μm. È stata incisa con idrossido di potassio e si basa su giunzioni poly-Si on oxide (POLO) che raccolgono elettroni. Per i dispositivi centrali e superiori, gli scienziati hanno utilizzato una delle perovskiti alogenuri più promettenti, lo ioduro di piombo α-formamidinio noto come α-FAPbI3. Le giunzioni di ricombinazione sono state formate da strati di ossido di indio-stagno (ITO) sputati.
“L’ITO serve anche come ossido di ancoraggio per lo strato sequenziale di trasporto di buchi (HTL), in particolare per i doppi HTL di NiOx/monostrato autoassemblato (SAM)”, hanno spiegato gli studiosi. “In entrambe le sottocelle di perovskite viene utilizzato un doppio HTL basato su una combinazione di ossido di nichel(II) (NiOx) e carbazolo (2PACz), che offre un’eccellente estrazione dei portatori di carica, una robusta barriera per i solventi del precursore della perovskite e un’ottima resa per i dispositivi”.
Testata in condizioni di illuminazione standard, la cella a tripla giunzione ha raggiunto un’efficienza di conversione di potenza del 24,4%, una tensione a circuito aperto di 2,84 V, una corrente di cortocircuito di 11,6 mA cm-2 e un fattore di riempimento del 74%. Il gruppo di ricerca ha dichiarato che si tratta della più alta efficienza mai registrata finora per questo tipo di dispositivo a tripla giunzione.
La cella è stata anche in grado di mantenere il 96,6% dell’efficienza iniziale durante l’invecchiamento al buio a 85 C per 1.081 ore.
“Sfruttando le simulazioni ottiche e le ottimizzazioni sperimentali della tripla giunzione, il disallineamento di corrente è stato ridotto al minimo e la generazione di corrente è stata massimizzata”, ha dichiarato Paetzold. “La chiave di questo risultato è stato lo sviluppo di una sotto-cella di perovskite intermedia ad alte prestazioni, che impiega un film sottile di FAPbI3 stabile in fase pura-α di alta qualità”.
Paetzold ha anche spiegato che la sub-cella di perovskite media è vantaggiosa per fornire un bandgap medio adeguato, un’ottima stabilità termica, interfacce eccellenti per entrambe le giunzioni di ricombinazione e una bassa densità di difetti e fori di spillo.
“Il nostro studio apre le porte a una nuova era del fotovoltaico a tripla giunzione ad alta efficienza basato sulla perovskite”, ha concluso.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Karlsruher-Institut-fur-Technologie-KIT-150x150.png,italy
5,https://www.pv-magazine.it/2024/02/21/barilla-installa-un-impianto-fotovoltaico-da-15-mw-sul-tetto-del-suo-sughificio/,"INSTALLAZIONI E IMPIANTI,EMILIA-ROMAGNA,ITALIA",LARA MORANDOTTI,2024-02-21,"Barilla installa un impianto fotovoltaico da 1,5 MW sul tetto del suo sughificio","Il sughificio di Rubbiano (PR), di recente visitato da pv magazine Italia, è uno stabilimento dove l’innovazione tecnologica 4.0 si sposa con una produzione che rispetta le risorse, tanto da venire considerato il sughificio più grande e sostenibile d’Europa. L’ultimo traguardo in tale direzione è la realizzazione di un impianto fotovoltaico da 1,5 MW.
“Negli ultimi anni più di 3 milioni sono stati investiti per l’installazione di impianti fotovoltaici, di cui 1,65 milioni presso lo stabilimento di Rubbiano al servizio della linea pesti, che produrrà il 10% dell’energia elettrica consumata dallo stabilimento, che risponde alle logiche dell’Industria 4.0”, ha dichiarato Barilla.
Non si tratta del primo impianto fotovoltaico dell’azienda: da maggio 2023 è operativo un impianto da 680 KW presso il Mulino di Grano Duro a Volos, in Grecia. L’investimento è stato pari a 550.000 euro e sarà in grado di coprire ben il 25% dell’energia consumata dal sito.
Inoltre, un altro investimento di 520.000 euro è destinato all’installazione dell’impianto di Rubbiano Bakery da 320 KW, che entrerà in funzione prima dell’estate 2024 e che coprirà circa il 3% dei consumi dello stabilimento.
Più in generale, il Gruppo ha destinato oltre 10,9 milioni di euro per la tutela e la protezione ambientale e il piano fotovoltaico prevede nel corso del prossimo futuro una potenza complessiva di 4 MW per coprire circa il 6% dell’energia usata dagli impianti produttivi.
Nel 2017 Barilla ha realizzato presso lo stabilimento nella Zona Industriale San Nicola di Melfi, in provincia di Potenza, un impianto fotovoltaico a terra composto da 768 pannelli su un’area di 1.305,6 mq per una potenza totale di circa 207 kW. L’impianto è stato dimensionato con la finalità di autoconsumare tutta la produzione elettrica a beneficio dell’attività dello stabilimento industriale limitrofo.
“Ad oggi il 64% dell’energia elettrica acquistata dal Gruppo proviene da fonti rinnovabili ed è dotata di certificazione d’origine, inoltre il 100% dell’energia elettrica utilizzata per i prodotti da forno: Mulino Bianco, Wasa, GranCereale e Pan di Stelle proviene da fonte i rinnovabili”, ha spiegato Barilla.
 
 
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Barilla-promuove-la-cultura-della-sostenibilit-e-continua-a-puntare-sul-rinnovabile-150x150.jpg,italy
6,https://www.pv-magazine.it/2024/02/21/bando-parco-agrisolare-una-cantina-di-modena-realizza-il-secondo-impianto-fotovoltaico/,"INSTALLAZIONI E IMPIANTI,EMILIA-ROMAGNA,ITALIA",LARA MORANDOTTI,2024-02-21,"Bando Parco Agrisolare, una Cantina di Modena realizza il secondo impianto fotovoltaico","“Ogni bicchiere di vino che producono è il risultato di una filiera sostenibile e responsabile”, ha dichiarato Simone Quaratino, titolare di Virides riferendosi alla Società Agricola Zucchi che produce le “bollicine modenesi”.
Virides si è occupata del potenziamento dell’impianto fotovoltaico della Cantina Zucchi, che ha l’obiettivo di alimentare le operazioni quotidiane, dalla coltivazione delle vigne alla vinificazione. L’azienda agricola ha usufruito dell’incentivo del bando Parco Agrisolare.
“La collaborazione con Cantina Zucchi è nata nel 2011 e, con l’aiuto del Conto Energia, abbiamo iniziato il nostro percorso insieme, avendo la sostenibilità e l’efficientamento energetico come obiettivi principali e mirando verso la totale autonomia dalle fonti fossili”, spiega Simone Quarantino.

 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/virides-150x150.jpg,italy
7,https://www.pv-magazine.it/2024/02/21/sicilia-comal-entro-un-anno-allacciato-impianto-da-50-mw-in-sicilia-con-formula-epc-m/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,SICILIA",SERGIO MATALUCCI,2024-02-21,"Sicilia, Comal: entro un anno allacciato impianto da 50 MW in Sicilia con formula EPC-M","Comal ha firmato un contratto dal valore di circa €27,5 milioni con una azienda italiana nel settore energetico, per la fornitura con formula EPC-M (engineering, procurement, construction and management) di un impianto fotovoltaico da 50 MW, in Sicilia.
Comal ha spiegato a pv magazine Italia che l’impianto sarà allacciato entro un anno, usando delle soluzioni di “ultima generazione”.
“Di recente abbiamo realizzato un innovativo sistema di tracker Sun Hunter sviluppato internamente e 100% di proprietà Comal. Un’altra novità tecnologica è la control room, una sala controllo centralizzata gestita da un software di supervisione Scada per il monitoraggio dell’efficienza e delle performance di produzione, il pronto intervento in caso di anomalie tecniche e la sorveglianza antintrusione. Infine, lo Shelter: una cabina di trasformazione interamente progettata da Comal dotata di una serie di sensori che permettono di rilevare i diversi stati di funzionamento del campo fotovoltaico da remoto”, ha detto l’amministratore delegato di Comal, Alfredo Balletti, aggiungendo che il settore delle rinnovabili in Italia riserva “ottime prospettive”.
Il piano energetico nazionale prevede un target di più di 80 GW al 2030. Nel 2023 in Italia sono stati installati 5 GW, nei prossimi anni dovremo installare circa 10-15GW per anno.
“Nel 2024 ci aspettiamo di crescere proporzionalmente al mercato considerando che Comal nel 2023 ha realizzato circa il 20% della capacità installata complessiva in Italia e più del 70% sui grandi impianti che sono il vero fattore per raggiungere gli obiettivi del piano nazionale”, ha detto a pv magazine Italia la società di Montalto di Castro (VT).
Comal riferisce che tutte le regioni vedranno un’aumentata capacità fotovoltaica, soprattutto quelle del centro e del sud Italia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Foto-Sede-Comal-150x150.jpg,italy
