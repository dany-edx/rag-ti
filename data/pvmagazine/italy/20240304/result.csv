,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/04/erg-revamping-solidale-in-italia-ed-africa/,"INSTALLAZIONI E IMPIANTI,AFRICA SUBSAHARIANA,ITALIA,MADAGASCAR,MALAWI,PUGLIA",LARA MORANDOTTI,2024-03-04,"ERG, revamping solidale in Italia ed Africa","Al KEY Energy 2024 è stato pubblicamente presentato Social Purpose for Solar Revamping, il progetto ideato da ERG per garantire seconda vita ai pannelli fotovoltaici provenienti da attività di revamping dei propri impianti solari destinati ad iniziative sociali promosse da alcune organizzazioni no-profit operative sia sul territorio italiano che in Paesi in via di sviluppo in Africa.
ERG ha oggi oltre 3.000 MW di asset wind e solar in operazione in 9 paesi europei e quasi 3.700 MW in pipeline. Il modello circolare presentato è realizzato con partner industriali quali MSC Foundation per la logistica, Comoli Ferrari e Uflex per gli aspetti tecnici e le Onlus destinatarie delle attività, Comunità di Sant’Egidio e Boky Mamiko ETS.
Il progetto è nato per garantire l’autosufficienza energetica delle comunità coinvolte, limitandone l’impatto ambientale, con un modello potenzialmente replicabile ed estendibile sul territorio.
“Social Purpose for Solar Revamping è un progetto cruciale per ERG sia dal punto di vista aziendale che della sostenibilità. L’obiettivo è promuovere un approccio circolare nella gestione dei progetti di ammodernamento degli impianti, gettando le basi per una nuova filiera del riutilizzo dei moduli”, ha spiegato l’azienda.
Il punto di partenza del progetto è il riutilizzo di circa 500 pannelli second-hand ancora in buona condizione di utilizzo provenienti da due parchi ERG in Puglia destinati a quattro iniziative, due in Africa e due in Italia, a supporto di comunità, ospedali, famiglie e scuole.
“In Malawi, attraverso la Comunità di Sant’Egidio verrà installato un nuovo impianto solare off-grid da 40 kWp, affiancato da un sistema di accumulo da 40 kWh per alimentare il centro diagnostico “Alumando”, a Blantyre. In Madagascar invece, attraverso l’ETS Boki Mamiko verrà realizzata un’isola energetica solare off-grid composta da un sistema fotovoltaico e un container “ingegnerizzato”, per una capacità installata di 10 kWp”, ha raccontato ERG. L’energia prodotta sarà utilizzata a servizio dell’illuminazione di quattro edifici della St. Joseph School, a Maherivaratra, nel Nord del Madagascar.
In Italia, invece, i moduli fotovoltaici ERG donati sono stati installati sulle coperture di un’area parcheggio auto presso Dynamo Camp, l’ETS che offre programmi di terapia ricreativa, a bambini e adolescenti affetti da malattie croniche. A Genova, la donazione è stata impiegata per solarizzare una falda del tetto della sede di Music for Peace.
 
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/erg-150x150.jpg,italy
1,https://www.pv-magazine.it/2024/03/04/agrivoltaico-i-10-indicatori-di-cambiamento-del-paesaggio/,"MERCATI & POLITICHE,SVILUPPI DI MERCATO,TECNOLOGIA E SCIENZA,EUROPA OCCIDENTALE,PAESI BASSI",EMILIANO BELLINI,2024-03-04,"Agrivoltaico, i 10 indicatori di cambiamento del paesaggio","I ricercatori della Wageningen University & Research, nei Paesi Bassi, hanno sviluppato un quadro analitico che comprende dieci indicatori di cambiamento del paesaggio (LCI – Landscape Change Indicators) per i progetti agrivoltaici.
I nuovi indicatori sono destinati ad aiutare i responsabili politici e gli sviluppatori di progetti a mitigare l’impatto ambientale e visivo degli impianti agrivoltaici. “Poiché ad oggi sono state condotte relativamente poche ricerche sul cambiamento del paesaggio in relazione all’agrivoltaico, non è ancora chiaro quali siano i metodi utili”, hanno spiegato gli studiosi.
Inizialmente hanno raccolto l’identificazione dei casi e i dati spaziali dalla letteratura grigia e peer-reviewed, oltre che dal lavoro sul campo, dalle interviste con gli agricoltori, dalle ortofoto e dalle immagini satellitari. La loro analisi ha poi preso in considerazione 15 impianti agrivoltaici con una potenza superiore a 100 kW, una durata minima prevista del progetto di cinque anni e un livello di preparazione tecnologica (TRL) pari a cinque. Il TRL misura la maturità dei componenti tecnologici di un sistema e si basa su una scala da uno a nove, con nove che rappresenta tecnologie mature, pronte per la piena applicazione commerciale.
I 10 LCI si riferiscono al cambiamento dell’uso del suolo, al cambiamento delle colture, al cambiamento della vegetazione verticale non agricola, al cambiamento del rilievo, al cambiamento delle strutture lineari storiche del paesaggio, al cambiamento del sistema di supporto alle colture, al cambiamento delle recinzioni, al cambiamento della struttura del sistema agrivoltaico, al cambiamento del modello del paesaggio agricolo e al cambiamento dell’apertura.
Per ciascuno dei siti agrivoltaici selezionati, gli scienziati hanno riscontrato un numero diverso di LCI, a seconda dell’intensità dell’impatto visivo e ambientale. Il numero massimo di LCI identificati per ogni caso è stato di sei per un sito di Almere, seguito da impianti situati nei siti di Babberich, Culemborg e Wadenoijen con cinque, quattro e tre, rispettivamente.
“Gli LCI più frequentemente identificati sono stati il cambiamento della struttura del sistema agrivoltaico, la variazione dell’apertura e il cambiamento del modello del paesaggio agricolo, che si sono verificati in tutti i casi”, ha spiegato il gruppo di ricerca. “Il cambiamento delle colture e il cambiamento delle strutture lineari storiche del paesaggio non sono stati identificati”.
L’analisi ha inoltre rivelato che gli LCI dipendono fortemente dalla progettazione dell’impianto fotovoltaico e dalle caratteristiche del sito.
Gli LCI sono stati presentati nel documento “Agrivoltaics and landscape change: First evidence from built cases in the Netherlands”, recentemente pubblicato su Land Use Policy. “Mentre questo studio si è concentrato sui cambiamenti fisici del paesaggio, le ricerche future dovrebbero esaminare i cambiamenti percepiti nella qualità del paesaggio dovuti all’implementazione di sistemi agrivoltaici”, hanno concluso i ricercatori.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Wageningen-University-Research-Land-Use-Policy-Creative-Commons-License-CC-BY-4.0-150x150.jpg,italy
2,https://www.pv-magazine.it/2024/03/04/ll-successo-del-key-2024-e-le-anticipazioni-del-key-2025/,"MERCATI & POLITICHE,SVILUPPI DI MERCATO,EMILIA-ROMAGNA,ITALIA",LARA MORANDOTTI,2024-03-04,ll KEY 2024 di Rimini si conferma evento solare di caratura internazionale,"Gli organizzatori del KEY – The Energy Transition Expo, l’evento di IEG (Italian Exhibition Group) punto di riferimento del Sud Europa, dell’Africa e del bacino del Mediterraneo per la transizione ed efficienza energetica hanno fornito numeri che indicano come la fiera di quest’anno abbia superato ogni aspettativa. La manifestazione si è chiusa con un incremento delle presenze totali del 41% rispetto al 2023, con la componente internazionale in crescita del 60% del totale. Chi l’ha visitata non può che confermare: tre giorni di grande affluenza con padiglioni gremiti e stand presi d’assalto.
Un dato ancora più importante per tutti coloro che hanno visitato la fiera cercando opportunità nel fotovoltaico, che occupava ben sette dei 14 padiglioni utilizzati, è rappresentato dal fatto che tutti i più importanti produttori di moduli fotovoltaici e di inverter, sia italiani che internazionali, erano presenti con propri stand.
La manifestazione, del resto, si è estesa su 65.000 mq e ha visto anche un aumento di oltre il 30% del numero dei brand espositori per un totale di 830 aziende, di cui il 35% provenienti dall’estero. L’area espositiva si estendeva su 16 padiglioni, 4 in più rispetto al 2023, e i convegni che hanno animato i padiglioni dell’Expo Centre sono stati 120.
Il grande numero di espositori cinesi e asiatici ha confermato il fatto che l’evento non si caratterizza unicamente come una fiere di riferimento per il fotovoltaico italiano, ma anche per quello europeo. Si tratta, infatti, del secondo evento solare più grande del Vecchio Continente dopo l’Intersolar di Monaco di Baviera, in Germania.
pv magazine Italia ha raccolto diverse testimonianze dagli espositori e visitatori nei tre giorni del KEY. Vi riportiamo un campione rappresentativo per tipologia di produttore. Il leitmotiv nel racconto è principalmente una grande attenzione del pubblico per i prodotti destinati al segmento commerciale e industriale (C&I).
“Ho parlato ininterrottamente per tre giorni e riscontrato tanto interesse per le comunità energetiche. Pochi giorni fa sono uscite le regole operative del GSE, con alcuni punti poco trasparenti e comprensibili, ma il GSE stesso durante la fiera ha organizzato sessioni di approfondimento e speriamo ora di avere tutte le risposte”, ha dichiarato Valerio Natalizia, amministratore delegato di SMA Italia, filiale italiana del produttore tedesco di inverter SMA. “Abbiamo notato tanta attenzione su storage, e soprattutto sulla parte C&I per tetti commerciali e industriali e un aumentato interesse per l’utility scale. Questa fiera è la cartina di tornasole che tutto sta andando nella direzione giusta e siamo fiduciosi anche sugli interventi di una politica industriali di incentivazione a protezione dei produttori europei”.
Anche secondo Fabio Ottavi, General Manager di Sonnen Italia, filiale italiana del produttore tedesco di batterie Sonnen, la fiera è andata molto bene. “Considero sorprendente questa risposta del mercato, ora in fase di assestamento dopo la fine del Superbonus. È quindi ufficialmente un momento di rilancio, non così scontato”, ha dichiarato a pv magazine Italia. “Faccio un parallelismo: quanto era finito il Conto Energia, la fiera del settore, Solar Expo, si era trasferita da Verona a Milano, con un risultato molto deludente: un padiglione occupato per circa 40 stand, con una percentuale molto alta di espositori nel mondo della auto elettriche. Invece qui vedo voglia di ripartire e soprattutto nel segmento C&I che sta suscitando molto interesse. E anche per questo abbiamo presentato e dedicato lo stand soprattutto ad un nuovo prodotto di questa tipologia. Lo abbiamo notato anche presso i nostri competitor: molta offerta e attenzione alle soluzioni per il commerciale e industriale”.
“C’è stato davvero molto interesse, con tantissime richieste di approfondire la conoscenza dei prodotti”, ha detto a pv magazine Italia Paolo Zorzi, Product Manager di Fischer Italia – produttore di sistemi di montaggio. “Hanno catturato grande attenzione i ganci per tetti inclinati con tegole e il pubblico è vario ed eterogeneo, interessato soprattutto agli aspetti di semplicità di montaggio concessi dalle soluzioni. Questa leva è un termometro di un andamento di mercato positivo nel presente e in crescita per il futuro”.
Secondo Elena Marchitelli, responsabile marketing di AIKO, produttore cinese di pannelli, il KEY è stato un momento molto importante per poter presentare il brand anche al pubblico italiano, con cui l’azienda è in contatto attraverso le partnership con distributori, tra l’altro qui presenti in fiera. “Bello poter sentire da vicino il feedback positivo ed essere testimoni delle tante richieste di approfondimento da parte del pubblico. L’afflusso è stato molto alto, con visitatori super interessati a capire di più dei prodotti”, ha affermato.
Simone Motta, Vendor Manager del distribuitor Sacchi Elettroforniture, ha confermato la grande affluenza di pubblico. “L’interesse, presso il nostro stand, non è stato rivolto tanto agli inverter, pannelli e storage, che in questa fiera se ne sono potuti trovare in gran quantità, ma ai prodotti correlati, quindi la parte di distribuzione di corrente, tra cui la cabina di media tensione”, ha dichiarato. “In un mercato in cui il residenziale non sta crescendo e in cui sta aumentando la parte C&I, i prodotti di distribuzione della corrente sono sempre più fondamentali. Si tratta di un grande interesse che ci aspettavamo, così come l’attenzione del visitatore alla possibilità di rivolgersi ad un unico interlocutore, dalla fornitura del pannello all’allaccio in rete”.
Le testimonianze dei visitatori sono state per la maggior parte piene di entusiasmo per la grande offerta espositiva. “Sembra di essere tornati ai momenti di gloria del SolarExpo”, “La fiera ha superato le nostre aspettative” sono alcune delle frasi ricorrenti del pubblico intervistato. C’è invece una piccola percentuale di voci fuori dal coro che lamentano un’eccessiva presenza asiatica in una fiera italiana. “Lo sappiamo che la maggior parte della tecnologia è prodotta in Cina, ma ci aspettavamo un expo con più spazio per le realtà europee”, è la sintesi del pensiero.
Christian Previati Exhibition Manager di KEY – The Energy Transition Expo ha sottolineato come la grande novità rispetto al passato sia stata un ampia presenza delle tecnologie di accumulo, che di primo acchito hanno subito riempito due interi padiglioni. “Crediamo che ci sia ancora un margine di crescita importante, soprattutto sui grandi sistemi di storage verso l’utility scale e il C&I”, ha dichiarato a pv magazine Italia. “La prossima edizione si terrà dal 5 al 7 marzo 2025, date che ci consentiranno di poter disporre di tutti i padiglioni, al contrario di quest’anno. Poterne disporre non significa che automaticamente li riempiremo. Prevediamo di aumentare il numero dei padiglioni occupati e di organizzare al meglio il futuro layout. Quest’anno, per esempio, abbiamo dovuto respingere le ultime richieste di aziende che volevano esporre e siamo riusciti ad accontentare alcune delle richieste aggiuntive aprendo il padiglione C1.
Il rebooking per la prossima edizione è già iniziato, con una serie di richieste di aziende nuove e di ampliamenti di aziende già espositrici. “Abbiamo l’esigenza di essere più rappresentativi e quindi il nostro criterio di scelta prediligerà l’accoglienza di nuove aziende che si affacciano per la prima volta alla fiera, piuttosto che incrementare i metri quadrati di chi ha già esposto”, ha aggiunto Previati. “Per quanto riguarda il layout, abbiamo già in questa edizione cominciato a segmentare il solare, che oggi occupa 7 padiglioni, spostando negli spazi vicino la stessa tipologia di tecnologie. Non si tratta ancora di un processo completato, ma ben avviato e che proseguirà anche l’anno prossimo in questa direzione”.
In questa edizione è cresciuta molto la presenza non solo di produttori cinesi, seppur rappresenti una parte significativa delle tencologia, ma anche di aziende europee, tra cui spagnole e tedesche. “Tutti i produttori di pannelli erano presenti e si tratta di un trend che continuerà: è l’area da cui stiamo ricevendo in questi giorni più richieste di ampliamenti e posizionamenti”, ha affermato Previati. “Prevediamo un’ulteriore crescita, e non semplicemente sul solare, che abbraccerà altri settori in forte sviluppo. Sto parlando ad esempio delle pompe di calore, già presenti nel padiglione B5 in questa edizione, ma che siamo sicuri aumenteranno guardando al concetto più ampio di efficientamento energetico dell’edificio e degli ambienti costruiti, una delle aree prevalenti della transizione energetica.”
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/fiera-rimini-key-2024-150x150.jpg,italy
3,https://www.pv-magazine.it/2024/03/04/una-startup-italiana-offre-un-processo-roll-to-roll-per-pannelli-solari-organici/,"INDUSTRIA & FORNITORI,MODULI,TECNOLOGIA E SCIENZA,ITALIA,WORLD",VALERIE THOMPSON,2024-03-04,Una startup italiana offre un processo roll-to-roll per pannelli solari organici,"La startup italiana Ribes Tech ha sviluppato un processo di produzione roll-to-roll (R2R) per moduli fotovoltaici organici (OPV).
Il processo comprende una fustellatrice e stazioni di stampa serigrafica. “Abbiamo una linea pilota che ha dato buoni risultati. Ogni strato della cella fotovoltaica viene depositato con tecniche di stampa R2R standard”, ha dichiarato a pv magazine Francesca Scuratti, responsabile dello sviluppo prodotti di Ribes Tech. “Non richiede ossidi conduttivi trasparenti per l’elettrodo inferiore, non utilizza materiali rari o scarsi e i moduli stessi sono facili da integrare nei sottosistemi di potenza”.
L’azienda nasce da una collaborazione tra il gruppo italiano OMET, specializzato nella stampa, e l’Istituto Italiano di Tecnologia. Ha una capacità produttiva di 200.000 dispositivi all’anno, basata su un sistema con due teste di stampa e una larghezza di bobina di 30 cm.
Il processo consente di produrre dispositivi di raccolta di energia per interni molto sottili, progettati per sostituire le batterie o per essere inseriti in un’ampia gamma di dispositivi elettronici a bassa potenza, come sensori remoti, etichette intelligenti e dispositivi tracker.
I moduli di Ribes Tech hanno un’efficienza di conversione dell’energia del 12% in ambienti interni quando sono integrati come componenti di un dispositivo elettronico e funzionano in modo efficiente nell’intera gamma di ambienti interni, da 5 lux fino a 2000 lux, secondo Scuratti.
“Ora siamo alla ricerca di investimenti p
er sostenere la nostra prossima fase di scale up. Siamo pronti a produrre moduli fotovoltaici in grandi volumi, come per la stampa di etichette”, ha dichiarato Scuratti, sottolineando che a pieno regime, con più teste di stampa, l’apparecchiatura dell’azienda potrebbe stampare “fino a diverse decine di milioni di celle fotovoltaiche”. Ad esempio, fino a 50 milioni di unità di dispositivi OPV di piccole dimensioni che misurano 3 cm x 5 cm.
L’azienda italiana, fondata nel 2016, vede il potenziale dei suoi moduli di raccolta dell’energia per affrontare diverse sfide nell’elettronica indossabile e nell’Internet of Things (IoT). Ad esempio, consentendo di ridurre i costi di manutenzione legati alla sostituzione o alla ricarica manuale delle batterie, di rispettare le normative che limitano l’uso di batterie non ricaricabili e di ridurre i rischi ambientali legati ai materiali utilizzati nelle batterie tradizionali.
Al recente Consumer Electronics Show, una fiera statunitense, uno dei partner di Ribes ha presentato due soluzioni innovative senza batterie per sensori a bassissima potenza. Una di queste è un sensore ambientale a forma di cupola basato su un progetto registrato dalla società connazionale Innoitaly. Adatto per case, uffici e applicazioni di giardinaggio, integra i moduli fotovoltaici di Ribes con sensori di umidità, temperatura, luce, occupazione e un sottosistema di comunicazione dati.
“Non richiedono manutenzione, una soluzione cosiddetta ‘set & forget’ che massimizza la luce raccolta da ogni direzione”, ha dichiarato Scuratti.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/ribes-tech-1200-150x150.jpg,italy
4,https://www.pv-magazine.it/2024/03/04/produttori-di-pannelli-ue-bisol-intravediamo-record-di-vendita-in-italia-nel-2024/,"BANDI E ASTE,FINANZA,INDUSTRIA & FORNITORI,LEGGI & ATTI,MERCATI & POLITICHE,MODULI,POLITICA,SVILUPPI DI MERCATO,ITALIA,SLOVENIA",SERGIO MATALUCCI,2024-03-04,"Produttori di pannelli UE, Bisol: intravediamo record di vendita in Italia nel 2024","Il produttore di pannelli sloveno Bisol si aspetta un aumento delle vendite dei propri pannelli, trainato dal rinnovato interesse europeo per la produzione locale e da una serie di segmenti di mercato in forte crescita, tra cui il revamping, l’agrisolare e l’agrivoltaico.
“Per il 2024 ci aspettiamo di fare il record di vendite nel mercato italiano. Stiamo vedendo una riduzione del settore residenziale dopo la fine degli incentivi del cosiddetto 110%. Nel frattempo il settore C&I è in pieno boom, ma anche il segmento su cui la pressione sui prezzi è più evidente. Quindi in questo segmento avvertiamo maggiore competizione dai prodotti asiatici,” Marco De Bortoli, project engineer della società slovena, ha detto a pv magazine Italia durante il KEY di Rimini.
Secondo De Bortoli, sono molti i segnali positivi, dal rinnovato interesse della Commissione europea all’attenzione prestata anche dal governo italiano. De Bortoli menziona per esempio il decreto Transizione 5.0. “Questo decreto avrà delle ripercussioni positive anche per noi”.
L’azienda sta valutando un’eventuale espansione della capacità produttiva che, al momento, si attesta sui 750 MW all’anno.
Uno dei traini per la società slovena è il revamping dei grandi impianti, soprattutto al sud. Mentre al nord si aspetta una crescita maggiore degli altri segmenti, soprattutto C&I.
“Il segmento del revamping è in fase di picco e ci aspettiamo che per almeno i prossimi due anni sarà molto importante per noi, soprattutto nel mercato italiano in virtù delle tariffe incentivanti del GSE in relazione ai cosiddetti conto energia che prevedevano una maggiore del contributo per moduli made in EU”, ha detto De Bortoli.
Bisol ha presentato in anteprima a Rimini i moduli con celle TOPCon.
“Finora abbiamo usato moduli con tecnologia PERC. Abbiamo aspettato più della concorrenza per fare lo switch, perché volevamo capire prima la qualità tecnica del nuovo pannello con la nuova tecnologia e produrre un modulo con il minor degrado possibile”, ha detto il project engineer di Bisol.
La società procederà al passaggio alla tecnologia TOPCon in primavera. Questo avrà un effetto sull’efficienza dei moduli fotovoltaici, non solo i classici moduli residenziali, ma anche per i moduli colorati.
“Continuiamo a credere nei moduli colorati. Li manteniamo e anche in quel caso passeremo alla tecnologia TOPCon. Ci crediamo perché, pur essendo un mercato di nicchia, è un segmento consolidato. Quest’anno vediamo che anche la concorrenza sta proponendo moduli di questo tipo”.
La società si dice attenta agli sviluppi politici a livello europeo, aspettandosi una serie di misure che possano aiutare la filiera europea e creare sinergie tra società europee.
“Stiamo valutando gli sviluppi politici per capire come collaborare con altri player europei”, conclude De Bortoli.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/IMG_1620-150x150.jpg,italy
