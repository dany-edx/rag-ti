url,tag,author,updated_date,title,contents
https://www.pv-magazine.it/2023/03/20/associazione-dei-consumatori-della-germania-mette-in-discussione-falsi-miti-sul-fotovoltaico-residenziale/,"SVILUPPI DI MERCATO,GERMANIA",SANDRA ENKHARDT,"MARZO 20, 2023",Associazione dei consumatori della Germania mette in discussione falsi miti sul fotovoltaico residenziale,"La domanda domestica di sistemi fotovoltaici su tetto e batterie residenziali continua a crescere. Per soddisfare le aspettative dei proprietari di case, Verbraucherzentrale NRW, un’associazione tedesca di consumatori, sta cercando di chiarire le false aspettative sugli impianti fotovoltaici che potrebbero deludere i prosumer.
“È importante essere consapevoli degli obiettivi personali dell’utilizzo del fotovoltaico e poi saperne di più. In questo modo è possibile evitare delusioni e l’energia solare può essere utilizzata in modo davvero efficiente”, ha affermato Sören Demandt, analista della transizione energetica digitale per Verbraucherzentrale NRW.
Il primo luogo comune non fondato consiste nel credere di poter diventare autosufficienti con impianti fotovoltaici e sistemi di accumulo. Questo non è vero, perché i sistemi fotovoltaici e le soluzioni di accumulo domestico possono coprire solo una certa percentuale delle forniture annuali di elettricità per le famiglie.
Il grado di autosufficienza ottenibile è compreso tra il 25% e il 90%, a seconda del livello di consumo energetico e dell’eventuale presenza delle batterie. Soprattutto nei mesi invernali, quando la quantità di energia solare che può essere generata è tutt’altro che sufficiente, è necessario acquistare energia dalla rete, ha affermato Demandt.
Un altro malinteso riguarda la convinzione che un impianto fotovoltaico valga la pena solo in combinazione con una batteria. Alcuni proprietari di case sembrano credere che l’immissione di energia solare nella rete non sia un’opzione economicamente interessante. “Un impianto fotovoltaico è economicamente vantaggioso, anche senza accumulo”, ha affermato Demandt. “Se è possibile installare una batteria in aggiunta al sistema fotovoltaico, dipende da una serie di fattori, principalmente dal profilo di consumo di una casa e dai costi dell’elettricità”.
Verbraucherzentrale NRW respinge anche l’idea che i tetti rivolti a sud siano sempre migliori per gli impianti fotovoltaici rispetto ai tetti rivolti a est-ovest. Non si tratta solo di generare quanta più energia solare possibile, ma anche di generare elettricità quando serve. Il rendimento annuo di un impianto fotovoltaico su un tetto est-ovest è solo dell’80% circa rispetto a un tetto esposto a sud. Tuttavia, il rendimento degli impianti solari sui tetti est-ovest può essere distribuito nell’arco di un’intera giornata, poiché gli impianti ricevono ancora una quantità significativa di sole al mattino e alla sera.
Molte persone che non dispongono di tetti per installazioni fotovoltaiche spesso considerano investimenti in dispositivi solari plug-in. Questi possono essere attaccati ai balconi o allestiti nei giardini. Tuttavia, se gli inquilini sperano di poter alimentare elettrodomestici come le macchine da caffè, potrebbero rimanere delusi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/20/iberdrola-usa-cani-e-robot-per-monitorare-gli-impianti-solari/,"INSTALLAZIONI E IMPIANTI,TECNOLOGIA E SCIENZA,REGNO UNITO,SPAGNA",PILAR SÁNCHEZ MOLINA,"MARZO 20, 2023",Iberdrola usa cani e robot per monitorare gli impianti solari,"La spagnola Iberdrola sta usando un cane in carne ed ossa e un cane robotico per rilevare i guasti in uno dei suoi impianti fotovoltaici montati a terra.
Il vero cane, addestrato dai tecnici di ScottishPower, la filiale di Iberdrola nel Regno Unito, usa le sue capacità olfattive per rilevare problemi nella rete elettrica che potrebbero portare a interruzioni di corrente. La società afferma di aver avuto un tasso di successo del 100% in un test condotto a dicembre.
“Non solo ha trovato tutti i problemi per il quale era stato preparato, ma ne ha anche rilevati alcuni che non ci aspettavamo che trovasse”, ha detto Iberdrola, osservando che il cane fa risparmiare tempo ed elimina il lavoro non necessario, aiutando a correggere i guasti il più rapidamente possibile.
Oltre ai servizi forniti dal vero cane, presso la struttura fotovoltaica, Iberdrola utilizza anche un cane robotico. Il dispositivo è dotato di un sistema di visione termica integrato che genera report termografici sullo stato dei diversi componenti dell’impianto fotovoltaico mentre cammina tra le file di pannelli, seguendo un percorso programmato. Secondo lo sviluppatore americano del robot, Boston Dynamics, il grande vantaggio delle gambe robotiche è che si possono muovere in qualsiasi tip di terreno.
“I vantaggi di questo piccolo assistente tecnologico sono molteplici. Scatta foto ad alta risoluzione che confronta con le immagini scattate in precedenza, permettendo di rilevare i cambiamenti nelle infrastrutture che sfuggono all’occhio umano”. La società ha aggiunto che il robot può raccogliere grandi quantità di dati e, così, aumentare il numero di ispezioni effettuate ogni anno.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/20/pacifico-energy-partners-vende-45-mw-fotovoltaici-in-italia/,"INSTALLAZIONI E IMPIANTI,SVILUPPI DI MERCATO,ITALIA",LARA MORANDOTTI,"MARZO 20, 2023",Pacifico Energy Partners vende 45 MW fotovoltaici in Italia,"La tedesca Pacifico Energy Partners GmbH ha di recente venduto un portafoglio di tre progetti fotovoltaici in Italia per un totale di circa 45 MW a Mytilineos Energy&Metals, che a livello mondiale copre diversi settori di attività, tra cui l’energetico e il metallurgico. Attualmente, l’azienda si pone come punto di riferimento della metallurgia “verde” nel panorama europeo
I progetti su scala industriale, di cui Pacifico si occuperà e per cui fornirà servizi di asset management, saranno montati a terra e hanno già ricevuto le autorizzazioni nell’ambito delle procedure PAUR.
Fabian Herberg, amministratore delegato e fondatore di Pacifico, ha dichiarato: “Quando abbiamo avviato questi progetti nel 2019, Pacifico è stato tra i primi a credere che il fotovoltaico senza sovvenzioni fosse possibile in Italia. Ora siamo lieti di contribuire alla decarbonizzazione e all’aumento dell’indipendenza energetica di questo Paese. Mytilineos è l’attore giusto per trasformare i progetti in impianti all’avanguardia”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/20/produttore-lituano-vuole-costruire-fabbrica-di-moduli-solari-da-600-mw-a-benevento/,"MODULI,SVILUPPI DI MERCATO,TECNOLOGIA E SCIENZA,CAMPANIA,ITALIA,LITUANIA",EMILIANO BELLINI,"MARZO 20, 2023",Produttore lituano vuole costruire fabbrica di moduli solari da 600 MW a Benevento,"Il produttore lituano di moduli solari Solitek, una filiale del produttore di lenti oftalmiche Global BOD, ha svelato un piano per costruire un impianto di produzione di moduli solari nel sud Italia.
“Lo stabilimento sorgerà a Benevento, in Campania, e avrà una capacità annua di 600 MW”, ha dichiarato a pv magazine un portavoce dell’azienda, precisando che l’investimento iniziale nel nuovo stabilimento ammonterà a circa  50 milioni di euro.
L’impianto produrrà pannelli solari per applicazioni nell’agrovoltaico. “Il clima favorevole dell’Italia per l’agricoltura fornisce un ambiente adatto per gli impianti agrovoltaici, un vantaggio significativo rispetto al Nord Europa, dove la finestra per l’utilizzo di tali installazioni è relativamente breve”, ha affermato il produttore in una comunicato. “La gestione di un impianto di produzione nell’Europa meridionale aiuterà anche Solitek a evitare fluttuazioni nella capacità produttiva durante l’inverno, quando i pannelli solari nel Nord Europa non possono essere utilizzati”.
Lo stabilimento dovrebbe iniziare l’attività produttiva nel secondo trimestre del 2024 e, in una fase successiva non meglio precisata, dovrebbe ospitare anche la produzione di batterie residenziali con una capacità annua di 1 GWh. “Durante il graduale sviluppo del nuovo impianto di produzione e dopo la sua creazione, Solitek prevede di generare fino a 300 posti di lavoro, rivitalizzare un’area a basso tasso di occupazione e attrarre ulteriori investimenti internazionali e locali”, ha inoltre spiegato l’azienda.
La società attualmente gestisce una fabbrica di moduli da 180 MW in Lituania. Recentemente ha presentato un pannello solare a 40 celle per applicazioni agrovoltaiche che ha un’efficienza di conversione della potenza del 12,6% e può funzionare con una tensione di sistema massima di 1.500 V. Solitek ha affermato di aver acquisito esperienza nella costruzione del modulo attraverso un progetto agrovoltaico su tetto da 1,5 MW in Malesia, per la quale ha fornito i suoi tradizionali prodotti vetro-vetro.
Il governo italiano sta attualmente sostenendo l’agrovoltaico attraverso un programma di incentivi da 1,1 miliardi di euro.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/20/fino-a-6-gw-di-fotovoltaico-nei-prossimi-due-anni-grazie-ai-nuovi-iter-autorizzativi/,"INSTALLAZIONI E IMPIANTI,LEGGI & ATTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,"MARZO 20, 2023",Fino a 6 GW di fotovoltaico nei prossimi due anni grazie ai nuovi iter autorizzativi,"Le semplificazioni delle autorizzazioni porteranno a un’accelerazione delle installazioni fotovoltaiche in Italia, ma nei prossimi due anni la crescita potrebbe rimanere sui livelli attuali. 
“Stimiamo 5-6 GW di nuova capacità solare installata. Tuttavia, è sempre tutto molto teorico. Infatti, la coda dei progetti è molto più ampia e può essere che alcuni non li vediamo fino alla fine del processo”, dice a pv magazine Italia Virginia Canazza, partner di MBS Consulting.
La società di consulenza MBS monitora i progetti sottoposti alle procedure ambientali di Valutazione di impatto ambientale (VIA) e Valutazione ambientale strategica (VAS), dalla presentazione dell’istanza alla loro conclusione. L’azienda, inoltre, monitora il rilascio dei Provvedimenti autorizzativi unici regionali (PAUR). 
“I nuovi scenari di mercato elaborati trimestralmente da MBS incorporano le informazioni disponibili sui nuovi progetti rinnovabili, ipotizzando tempi autorizzativi in accelerazione progressiva nei prossimi anni rispetto alle tempistiche mediamente riscontrate in passato”, ha aggiunto.
Foto: MBS Consulting - Cerved Group
Le semplificazioni procedurali introdotte sono di ampio raggio: in specifiche zone, quali ad esempio industriali, artigianali e commerciali, l’installazione di impianti fotovoltaici è considerata “attività di manutenzione ordinaria” e dunque sollevata dall’onere autorizzativo.
Laddove necessario, anche quest’ultimo viene alleggerito grazie alla convergenza della VIA e dell’autorizzazione unica (AU) in un unico procedimento, distinti nella legislazione previgente. Il tempo stabilito per l’adozione del provvedimento unico è di 150 giorni dalla presentazione dell’istanza.
Dal punto di vista paesaggistico, il decreto prevede la riduzione della distanza tra gli impianti eolici e fotovoltaici da beni sottoposti a tutela, stabilendo vincoli rispettivamente pari a 3 km e 500 metri. Viene inoltre esteso l’istituto del silenzio-assenso all’istallazione di impianti fotovoltaici di piccola taglia in zone con vincolo paesaggistico.  
Allo stesso tempo, un contributo crescente dovrebbe arrivare dall’autoconsumo diffuso. “Il nuovo Testo integrato (TIAD) delinea le fattispecie chiave per la valorizzazione dell’energia condivisa e pone le basi per la diffusione delle configurazioni di autoconsumo virtuale in attesa della pubblicazione del decreto incentivi da parte del Ministero dell’Ambiente e della Sicurezza Energetic (MASE) e delle regole tecniche del Gestore dei Servizi Energetici (GSE””, ha aggiunto Canazza.
Il TIAD stabilisce la cornice normativa, il MASE definirà l’ammontare e le modalità di valorizzazione dell’incentivo, attualmente previsto fino a 5 GW di capacità installata. Nella bozza presentata a febbraio 2023 sono state delineate anche le modalità di erogazione dei fondi Piano Nazionale di Ripresa e Resilienza (PNRR). La bozza del decreto è ora al vaglio della Commissione Europea.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
