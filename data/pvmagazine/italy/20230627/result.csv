url,tag,author,updated_date,title,contents
https://www.pv-magazine.it/2023/06/27/detrazione-al-65-in-5-anni-per-le-famiglie-chiede-anie-rinnovabili-2/,"INDUSTRIA & FORNITORI,INVERTER,LEGGI & ATTI,MERCATI & POLITICHE,MODULI,POLITICA,SVILUPPI DI MERCATO,ITALIA",SERGIO MATALUCCI,"GIUGNO 27, 2023","Detrazione al 65% in 5 anni per le famiglie, chiede Anie Rinnovabili","
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/27/comunita-energetica-di-albignasego-si-inizia-con-il-fotovoltaico-sullo-stadio/,"INDUSTRIA & FORNITORI,INSTALLAZIONI E IMPIANTI,MODULI,SVILUPPI DI MERCATO,ITALIA,VENETO",LARA MORANDOTTI,"GIUGNO 27, 2023","Comunità energetica di Albignasego, si inizia con il fotovoltaico sullo stadio","Il comune di Albignasego, in provincia di Padova , è stato avviato il percorso verso la costituzione della Comunità energetica rinnovabile e di recente è stato consegnato all’amministrazione lo studio di fattibilità. “Dopo l’estate sarà attivata una campagna di informazione su come aderire e, nel frattempo, verrà avviata la procedura per la realizzazione dell’impianto fotovoltaico sopra alle tribune dello stadio Montagna”, ha spiegato a pv magazine Valentina Luise, Assessore all’ambiente e transizione ecologica, urbanistica, edilizia e mobilità della Città di Albignasego.
“Fra gli obiettivi dichiarati figura la riduzione della dipendenza energetica dal sistema elettrico nazionale attraverso lo sviluppo di un’energia a Km zero, con un conseguente risparmio in termini economici e un forte beneficio in termini ambientali: prosegue ad Albignasego il percorso verso la costituzione della Comunità energetica rinnovabile, soggetto giuridico basato sulla partecipazione aperta e volontaria,  i cui azionisti o membri sono persone fisiche. Si tratta di uno strumento innovativo introdotto dal decreto Milleproroghe 162/2019”.
L’Assessore Luise ha precisato che dopo la redazione del progetto preliminare, è stato di recente consegnato all’amministrazione lo studio di fattibilità affidato a una società specializzata: i dati messi a disposizione saranno il punto di partenza per l’avvio della campagna informativa.
“In base alle analisi dello studio, utilizzando tutta la copertura esposta a Sud-Ovest dello Stadio Montagna, sarà possibile realizzare un impianto composto da 120 pannelli con circa 44 kW di potenza. Lo scenario elaborato prevede il coinvolgimento di 85 nuclei familiari come azionisti per arrivare a una percentuale di autoconsumo diffuso del 91%. Il ricavo annuo, fra vendita di energia e autoconsumo, sarebbe invece di circa 10mila euro, cui sono da aggiungere risparmi per 2400 euro sulla bolletta relativa ai costi energetici del campo da calcio. Il costo dell’opera, pari 120mila euro, sarà sostenuto dal Comune che avvierà contestualmente la raccolta di adesioni fra i cittadini di Albignasego. I ricavi saranno divisi fra gli azionisti della comunità energetica e potranno essere destinati in parte a iniziative sociali del Comune”, ha dettagliato Luise.
 

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/27/utilizzo-tecnologia-topcon-nei-moduli-solarday/,"SPONSORED,ITALIA",,"GIUGNO 27, 2023",Utilizzo tecnologia TOPcon nei moduli Solarday,"Solarday Europe ha annunciato che sta implementando l’utilizzo della cella n-type all’interno della propria linea produttiva. Questa tecnologia è in grado di regalare al modulo una resa energetica maggiore per mq e renderlo maggiormente resistente all’usura rispetto alle classiche celle mono-PERC.
La tecnologia TOPCon verrà sviluppata all’interno del modulo bifacciale Glass-Glass 410-430 W TEN HCD unendo le prestazioni di efficienza della cella n-type con il doppio vetro altamente resistente Smart Vitrum in grado di allungare il ciclo di vita del modulo e resistere a fenomeni atmosferici estremi.
La società milanese ha deciso di investire nello sviluppo di questa nuova tecnologia per offrire ai propri partner un prodotto europeo innovativo in grado di durare nel tempo. È arrivata alla conclusione che per soddisfare gli interessi dei propri partner debba prima ascoltare le esigenze dei consumatori finali.
Il modulo TEN HCD 410-430 è pensato per installazioni domestiche o piccole istallazioni industriali. Le sue dimensioni permettono un’alta modularità all’interno degli spazi disponibili con prestazioni maggiorate e un ciclo di vita esteso. Questa linea è pensata per soddisfare le esigenze energetiche di privati o aziende che, scegliendo questo modulo, possono ottenere grandi risultati da piccoli spazi grazie a un prodotto affidabile duraturo e sopratutto “Made in Italy”.
Solarday Europe ha inoltre istituito un programma partner premium, per sostenere e offrire maggiori vantaggi alle aziende installatrici e rivenditrici fidelizzate. Tra i maggiori vantaggi del programma ci sono garanzie estese a cinque anni su tutta la gamma, approvvigionamento programmato e stabilità di prezzo.
Un altro aspetto interessante risiede nei servizi di marketing e formazione che Solarday riserva ai membri de programma Golden Partner. L’azienda offrirà un vero e proprio supporto ai membri, a partire dall’organizzazione di webinar co-sponsorizzati, training di prodotto intensivi, campagne digitali condivise, partecipazione a eventi mirati per il target cliente e infine la possibilità di avere uno spazio dedicato alle fiere internazionali in cui sarà presente Solarday.
“Non ci litimitiamo a vendere prodotti ai nostri clienti, c’è molto di più”, spiega Aleix Montraveta Sales International Manager, Solarday Europe. “La nostra missione è creare soluzioni che aiutino i nostri partner a raggiungere i propri obbiettivi, costruire valore attraverso la collaborazione è infatti uno degli obbiettivi che Solarday persegue e promuove all’interno del mercato fotovoltaico. È stato questo il motivo che ci ha spinto a istituire un programma benefit per i partner che credono come noi nel valore del prodotto europeo”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/27/mercato-elettrico-italiano-ancora-il-piu-caro-in-europa-aleasoft/,"MERCATI & POLITICHE,SVILUPPI DI MERCATO,ITALIA",SERGIO MATALUCCI,"GIUGNO 27, 2023",Mercato elettrico italiano ancora il più caro in Europa – AleaSoft,"Nella quarta settimana di giugno, le medie settimanali hanno superato i 100 €/MWh in quasi tutti i mercati elettrici europei. Il prezzo medio più alto, pari a 119,15 €/MWh, è stato quello del mercato italiano IPEX. Lo dice AleaSoft Energy Forecasting.
La media settimanale più bassa è stata quella del mercato nordico, pari a 58,91 €/MWh. Nel resto dei mercati analizzati, i prezzi erano compresi tra 103,28 €/MWh del mercato spagnolo e 109,01 €/MWh del mercato britannico.
Per l’ultima settimana di giugno, le previsioni di AleaSoft Energy Forecasting indicano che la produzione di energia solare aumenterà in Spagna e che in Germania sarà simile a quella registrata nella settimana precedente, mentre per l’Italia si prevede una diminuzione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/27/european-energy-vende-a-iren-progetto-fotovoltaico-ready-to-build-a-noto-da-2039-mw/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO,PUGLIA,SICILIA",SERGIO MATALUCCI,"GIUGNO 27, 2023","European Energy vende a IREN progetto fotovoltaico ready to build a Noto da 20,39 MW","European Energy ha firmato un accordo con IREN per la vendita di un progetto fotovoltaico ready to build a Noto. IREN diventerà proprietaria al 100% e titolare dei diritti e delle autorizzazioni per lo sviluppo dell’impianto fotovoltaico della potenza complessiva di 20,39 MW con una produzione stimata di 42 GWh nelle aree di Noto e Pachino, in provincia di Siracusa.
L’accordo rientra nell’ambito della partnership siglata tra European Energy e IREN nel gennaio 2022 per la pipeline di progetti fotovoltaici (da 437,5 MW) nel Lazio, in Puglia e Sicilia.
“Lo sviluppo di progetti greenfield in Italia sta andando avanti rapidamente in questi anni ed è fondamentale collaborare con acquirenti come IREN, che hanno l’esperienza e le competenze per costruire e gestire gli impianti. Proseguiremo il nostro piano strategico in Italia relativo alle energie rinnovabili per sviluppare progetti di fotovoltaico, eolico e idrogeno verde”, ha commentato Knud Erik Andersen, AD di European Energy.
European Energy riporta che il totale della propria pipeline in Italia è di circa 3 GW.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/27/principali-cause-dei-problemi-di-rendimento-solare/,"INSTALLAZIONI E IMPIANTI,TECNOLOGIA E SCIENZA,WORLD",RYAN KENNEDY,"GIUGNO 27, 2023",Principali cause dei problemi di rendimento solare,"Ogni anno, la società di consulenza tecnica HelioVolta pubblica un rapporto sulle prestazioni e la sicurezza degli impianti solari. Il rapporto valuta lo stato di salute degli impianti fotovoltaici utilizzando più di 60.000 dati, che vanno da progetti da 100 kW a impianti da 350 MW.
Circa il 73% dei progetti valutati nel rapporto di quest’anno sono situati su tetti commerciali, il 25% sono installazioni a terra e il 2% sono pensiline solari. Tutti i progetti sono situati negli Stati Uniti.
HelioVolta ha individuato aree problematiche significative che incidono sulle prestazioni e sulla sicurezza degli impianti solari, con problemi critici o gravi in ben il 62% dei progetti ispezionati. Circa il 91% dei problemi principali nei progetti con rischi critici sono stati riscontrati nei componenti di distribuzione DC.
“I problemi possono essere risolti prima che diventino pericolosi. Le ispezioni periodiche e l’O&M proattivo – soprattutto nella sezione di distribuzione DC degli impianti fotovoltaici – sono fondamentali per un funzionamento sicuro e affidabile”, si legge nel rapporto.
HelioVolta ha osservato che gli inverter sembrano spesso essere la causa dei problemi dell’impianto fotovoltaico, in quanto sono in genere il dispositivo principale dei dati di rendimento energetico e dei messaggi di errore.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/27/solarpower-europe-rilascia-nuove-linee-guida-per-lagrivoltaico/,"INSTALLAZIONI E IMPIANTI,LEGGI & ATTI,MERCATI & POLITICHE,POLITICA,SVILUPPI DI MERCATO,EUROPA OCCIDENTALE,EUROPA ORIENTALE",EMILIANO BELLINI,"GIUGNO 27, 2023",SolarPower Europe rilascia nuove linee guida per l’agrivoltaico,"SolarPower Europe ha pubblicato “Agrisolar Best Practice Guidelines“, una nuova guida per la realizzazione di progetti agrovoltaici.
“L’obiettivo di queste Best Practice Guidelines è quello di attingere alle esperienze passate, offrire una panoramica dei casi aziendali esistenti, delle tendenze, delle innovazioni e delle migliori pratiche per l’implementazione, al fine di consigliare gli attori locali e internazionali su come implementare con successo le tecnologie agrisolari”, ha dichiarato il gruppo industriale.
Il documento descrive i requisiti minimi, le migliori pratiche e le raccomandazioni per gli sviluppatori di progetti e i responsabili politici. Si basa sull’esperienza che l’associazione europea dell’energia solare ha tratto dal suo gruppo di lavoro sull’uso del suolo e sulle autorizzazioni.
Il rapporto fornisce anche una serie di casi aziendali selezionati da diversi Paesi europei e presenta le migliori pratiche per le operazioni EPC e O&M. Inoltre, introduce le tecnologie più innovative per la costruzione di impianti fotovoltaici.
“Il rapporto si rivolge alle aziende del settore solare e agricolo, agli investitori, ai proprietari terrieri, ai dipartimenti governativi, alle autorità locali, alle associazioni di categoria, ai centri di ricerca scientifica, alle società di consulenza, ai fornitori e, più in generale, a tutte le parti interessate all’Agrisolar”, ha dichiarato SolarPower Europe.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
