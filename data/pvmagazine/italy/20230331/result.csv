url,tag,author,updated_date,title,contents
https://www.pv-magazine.it/2023/03/31/in-arrivo-parco-agrovoltaico-da-9-mw-lungo-lautostrada-a27/,"INSTALLAZIONI E IMPIANTI,TECNOLOGIA E SCIENZA,ITALIA,VENETO",LARA MORANDOTTI,"MARZO 31, 2023",In arrivo parco agrovoltaico da 9 MW lungo l’autostrada A27,"Un impianto agrivoltaico con una potenza di 9 MW circa sarà installato lungo l’autostrada A27 tra i comuni di Marcon (VE) e Mogliano Veneto (TV), secondo documenti tecnici pubblicati dal Comune di Marcon stesso.
L’impianto sarà dislocato su diverse superfici. Un appezzamento di 2,7 ettari ospiterà una parte dell’installazione che utilizzerà inseguitori solari e una copertura dinamica, mentre altri 4,7 ettari ospiteranno un sistema fotovoltaico senza inseguitori. Inoltre, altri 5 ettari saranno a disposizione di prati permanenti e pascoli e altri 5,8 ettari ospiteranno diversi tipi di colture, tra cui patate, grano, mais, sorgo, orzo, frumento e barbabietola da zucchero. Sono previsti anche 70 alveari per le api.
Il tema degli impianti fotovoltaici lungo le autostrade è caldo e pv-magazine ha avuto modo di toccarlo in più riprese. La Svizzera ha lanciato nel settembre 2022 una gara per l’assegnazione di aree fotovoltaiche gratuite lungo le autostrade poichè in agosto 2022 il Consiglio federale svizzero ha modificato l’ordinanza sulle strade nazionali per consentire al Paese di generare energia rinnovabile su spazi liberi lungo le principali autostrade nazionali.
Nell’ambito di un programma governativo per facilitare lo sviluppo di strade energeticamente indipendenti, l’utility coreana Korea Electric Power Corp. prevede di distribuire 100 MW di energia solare grazie a impianti fotovoltaici costruiti sulle autostrade, mentre in Olanda la cooperativa Energie Coöperatie Bunnik (ECB) ha annunciato il progetto di costruire un parco solare da 16 MW lungo l’autostrada A12 che collega L’Aia con il confine tedesco.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/31/piemonte-lombardia-e-campania-pubblicano-bandi-per-efficienza-energetica-rinnovabili/,"BANDI E ASTE,MERCATI & POLITICHE,CAMPANIA,ITALIA,LOMBARDIA,PIEMONTE,TOSCANA,UMBRIA",SERGIO MATALUCCI,"MARZO 31, 2023","Piemonte, Lombardia e Campania pubblicano bandi per efficienza energetica, rinnovabili","La Regione Piemonte ha aperto “il bando sull’efficienza energetica delle imprese”. L’agevolazione, che può coprire fino al 100% dei costi ammissibili dell’investimento, è costituita da un finanziamento agevolato e da una quota di sovvenzione a fondo perduto. Domande fino al 29 settembre. Il bando ha una dotazione finanziaria totale di 91,8 milioni di euro, ma la parte per le rinnovabili è di 23,8 milioni.
La Regione Campania ha avviato un’iniziativa simiel a sostegno delle imprese locali nella promozione di efficientamento e risparmio energetico. L’avviso è rivolto alle grandi, piccole e medie imprese; ha una dotazione complessiva di euro 50 milioni di euro. Le domande di agevolazione potranno essere presentate fino al 13 aprile 2023.
La Regione Lombardia ha pubblicato il bando efficienza energetica per le micro, le piccole e medie imprese nel commercio e servizi. L’agevolazione consiste nella concessione di un contributo a fondo perduto fino al 50% delle spese ammissibili per l’efficientamento energetico. Il contributo massimo concedibile è di 30 mila euro, l’investimento minimo deve essere di 2.000. Domande da metà giugno a metà dicembre. 
La Regione Lombardia, inoltre, ha pubblicato un bando rivolto alle piccole e medie imprese attive nel settore turistico. L’agevolazione consiste nella concessione di un contributo a fondo perduto pari al 50% della spesa ritenuta ammissibile nel limite massimo di € 40.000,00 a fronte di un investimento minimo complessivo di € 4.000,00. Le richieste per il bando chiudono il 22 dicembre. 
Scade a breve (30 maggio) la Manifestazione di Interesse rivolta ai comuni lombardi per la realizzazione di comunità energetiche.  
La Regione Umbria ha pubblicato dettagli sul sostegno agli investimenti nelle energie rinnovabili e nel risparmio energetico. Spesa pubblica totale di 2,2 milioni di euro, con partecipazione dei fondi europei per oltre 900 mila euro. Le domande di sostegno devono essere presentate entro il 31 maggio.
Il Comune di Prato ha pubblicato il bando Efficientamento Energetico per il sostegno economico alle imprese del settore tessile del distretto industriale pratese. Il bando prevede un contributo a fondo perduto, per investimenti in ambito di efficientamento energetico o per la riduzione dei costi di approvvigionamento energetico. Le domande di finanziamento possono essere presentante dal 4 aprile al 3 maggio 2023. Sono ammessi progetti da 20.000 a 200.000 euro di investimento con un contributo a fondo perduto. Il contributo è calcolato in percentuale sulle spese ritenute ammissibili in base alla dimensione dell’impresa.
Il Consorzio Industriale del Lazio ha pubblicato un bando di gara per la fornitura di 1366 moduli fotovoltaici e 6 inverter per l’impianto presente sul tetto dell’opificio industriale di Villa a Piedimonte San Germano (Frosinone). Prezzo posto a base di gara: 237.000 euro. Le offerte devono essere presentate entro il 13 aprile.
La Provincia autonoma di Bolzano ha pubblicato i criteri per la concessione di contributi alle imprese per l’incentivazione dell’efficienza energetica e dell’utilizzo delle fonti di energia rinnovabili. Le domande di contributo possono essere presentate dal 1° gennaio al 31 maggio dell’anno di avvio dei lavori. Il documento è stato pubblicato anche nel Bollettino Ufficiale della regione. 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/31/se-ben-designate-le-aste-possono-essere-un-ottimo-strumento-di-crescita-per-gli-accumuli-di-taglia-industriale/,"ALTRE FORME DI STOCCAGGIO,BANDI E ASTE,BATTERIE,INSTALLAZIONI E IMPIANTI,MERCATI & POLITICHE,STOCCAGGIO,SVILUPPI DI MERCATO,TECNOLOGIA E SCIENZA,ITALIA",EMILIANO BELLINI,"MARZO 31, 2023","‘Se ben designate, le aste possono essere un ottimo strumento di crescita per gli accumuli di taglia industriale’","
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
