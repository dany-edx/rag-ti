url,tag,author,updated_date,title,contents
https://www.pv-magazine.it/2023/06/19/enel-connette-il-fotovoltaico-galleggiante-con-lidroelettrico-in-una-localita-alpina-del-piemonte/,"INSTALLAZIONI E IMPIANTI,MODULI,TECNOLOGIA E SCIENZA,ITALIA,PIEMONTE",PILAR SÁNCHEZ MOLINA,"GIUGNO 19, 2023",Enel connette il fotovoltaico galleggiante con l’idroelettrico in una località alpina del Piemonte,"Enel Green Power, filiale del gruppo Enel specializzata nella realizzazione di progetti a energie rinnovabili, ha annunciato che realizzerà un impianto fotovoltaico galleggiante che sarà connesso con l’impianto idroelettrico di Venaus, sulle Alpi piemontesi.
Il progetto, i cui lavori sono iniziati lo scorso 8 giugno, sorgerà su uno spartiacque.
Enel Green Power utilizzerà i pannelli solari a eterogiunzione (HJT) che 3Sun, controllata di Enel Green Power, produce nel suo stabilimento di Catania.
Inoltre, l’azienda ha affermato che produrrà strutture galleggianti con polietilene della categoria “alimentare”, utilizzate cioè comunemente per uso alimentare, per neutralizzare qualsiasi contaminazione dell’acqua del serbatoio. Il trasformatore elettrico dell’impianto sarà in resina per evitare il rischio di sversare sostanze non degradabili nell’acqua.
Il progetto galleggiante avrà una potenza di circa 1 MW e una produzione annua prevista di 1200 MWh. Si tratta del primo progetto Enel di questo tipo, al quale ne seguirà un altro a Montelupone, in provincia di Macerata, dove verranno installati pannelli solari su un canale di derivazione. Anche questa installazione avrà una potenza di 1 MW e utilizzerà pannelli di 3Sun.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/19/ultimato-a-modugno-nuovo-parco-fotovoltaico-di-italgen-da-55-mw/,"INDUSTRIA & FORNITORI,INSTALLAZIONI E IMPIANTI,MODULI,ITALIA,PUGLIA",LARA MORANDOTTI,"GIUGNO 19, 2023","Ultimato a Modugno nuovo parco fotovoltaico di Italgen da 5,5 MW","I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/19/richiesta-di-via-per-agrivoltaico-da-60-mw-a-monsummano-terme/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,TOSCANA",LARA MORANDOTTI,"GIUGNO 19, 2023",Richiesta di VIA per agrivoltaico da 60 MW a Monsummano Terme,"Il Comune di Monsummano Terme, in provincia di Pistoia, ha chiesto alla Regione Toscana e al Ministero dell’Ambiente e della Sicurezza Energetica il contributo istruttorio a seguito di richiesta di parere regionale per il progetto di un impianto agrivoltaico a terra che occuperebbe un’area pari a 73,9 ettari.
L’obiettivo di RNE6 è la produzione di energia elettrica grazie ad una potenza complessiva del generatore pari a circa 60 MW e annesso sistema di accumulo da 10 MW nel Comune di Monsummano Terme.
Le aree di collocazione dell’impianto si trovano nelle vicinanze del Padule di Fucecchio e per questo motivo si è mossa, inviando le sue osservazioni al Ministero dell’Ambiente, l’associazione Amici del Padule di Fucecchio per la Biodiversità.
“Riteniamo strettamente collegati la perdita di biodiversità ed il cambiamento climatico e consideriamo il combinato di questi due complessi fenomeni la più grave minaccia per l’umanità e le altre specie che popolano questo pianeta. Pertanto siamo favorevoli a soluzioni di decrescita energetica e ad un crescente ricorso a fonti energetiche rinnovabili, nell’ottica di operare una riduzione/sostituzione/efficientamento energetico. In quest’ottica riteniamo che l’installazione di impianti per la produzione dell’energia non debba determinare perdita di habitat importanti e che pertanto debbano essere privilegiate allo scopo le aree già compromesse da insediamenti industriali o dove si sia già determinato un consumo di suolo e/o una trasformazione degli ecosostemi, nonchè le aree che già dispongono delle infrastrutture necessarie alla realizzazione e gestione dell’impianto e al trasferimento dell’energia”, ha scritto l’Associazione.
Gli attivisti hanno sottolineato che le dimensioni del nuovo impianto agrivoltaico sarebbero sono molto grandi per la localizzazione prescelta e che sarebbe preferibile frazionare impianti così grandi, alternando elementi naturali e coltivazioni. Quindi, dato che gli impatti sul sito Padule di Fucecchio sono contenuti, hanno dato il loro “via libera” a condizione che “sia ridotta la superficie complessiva di almeno il 20%, destinando la parte scorporata ad ulteriori opere di mitigazione ambientale e paesaggistica”.
L’associazione auspica la creazione di un corridoio ecologico tra le parti di impianto, con siepi, filari arborei e fasce di prato stabile, e che sia valutata la possibilità di ridurre la quantità di energia accumulata in loco e, conseguentemente, il numero di batterie e il numero di stazioni fisse che dovrebbero ospitare gli accumulatori.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/19/al-via-limpianto-fotovoltaico-per-lautoproduzione-di-illumia/,"INDUSTRIA & FORNITORI,INSTALLAZIONI E IMPIANTI,MODULI,EMILIA-ROMAGNA,ITALIA",LARA MORANDOTTI,"GIUGNO 19, 2023",Al via l’impianto fotovoltaico per l’autoproduzione di Illumia,"L’esempio più emblematico che una società energetica possa dare al mercato è la scelta di installare un impianto fotovoltaico per autoprodurre energia. Ciò che ha di recente fatto E-Wide, la società di servizi energetici del Gruppo Tremagi, holding di Illumia.
L’azienda ha infatti completato per Illumia l’installazione di un impianto fotovoltaico di 100 kW per l’autoproduzione di energia elettrica, installando 250 pannelli su oltre 550 mq sopra al tetto dell’headquarter della società energetica bolognese.
Inoltre, E-Wide, grazie anche all’impulso dato dalla Regione Emilia-Romagna con il suo recente bando, seguirà la realizzazione di diverse CER sul nostro territorio.
“L’integrazione fra efficienza energetica e fonti rinnovabili è la missione di E-Wide. Le sfide, infatti, che vengono dal mondo dell’energia sono sempre più complesse e a tutti è chiesto di ripensare i comportamenti di consumo ed innovare le modalità di produzione dell’energia. Un chiaro esempio di questo cambiamento è rappresentato dalle Comunità Energetiche Rinnovabili” ha affermato Matteo Carassiti, CEO di E-Wide.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/19/sma-lancia-inverter-ibridi-per-applicazioni-residenziali/,"INSTALLAZIONI E IMPIANTI,INVERTER,GERMANIA",BEATRIZ SANTOS,"GIUGNO 19, 2023",SMA lancia inverter ibridi per applicazioni residenziali,"Il produttore tedesco di inverter SMA Solar Technnology AG ha sviluppato nuovi inverter ibridi monofase per progetti fotovoltaici su tetti residenziali. La nuova linea di prodotti è stata presentata a Intersolar Europe la scorsa settimana a Monaco, in Germania.
Denominato Sunny Boy Smart Energy, il nuovo inverter è disponibile in quattro versioni, con potenze da 3,6 kW a 6 kW. Ha una grandezza di 500 mm x 586 mm x 236 mm e pesa 17,5 kg.
L’inverter è senza trasformatore ed è dotato di tre punti di inseguimento del punto di massima potenza (MPPT), con indici di efficienza fino al 97,5% e un indice di efficienza europeo fino al 96,8%. L’intervallo di tensione MPPT è compreso tra 60 V e 480 V, con una potenza FV massima assorbita di 7,2 kW per gli inverter da 3,6 kW e di 12 kW per i dispositivi da 6 kW. La tensione di ingresso massima è di 600 V.
“Il Sunny Boy Smart Energy brilla per la sua capacità di ricarica rapida della batteria”, ha affermato SMA. “Le prestazioni di ricarica convenzionali sono messe a dura prova nei climi settentrionali da poche ore di sole e da un’abbondante copertura nuvolosa. La ricarica rapida di Sunny Boy Smart Energy consente di raccogliere e immagazzinare più energia solare in quelle poche ore, pronta per alimentare le case e ridurre i costi energetici dei proprietari di casa.”
Gli inverter hanno un grado di protezione IP65 e funzionano in un intervallo di temperatura compreso tra -25 C e 60 C. Sono dotati di batterie agli ioni di litio con tensioni comprese tra 90 V e 500 V, che supportano una corrente di carica/scarica massima di 30 A.
I nuovi inverter ibridi saranno disponibili nel quarto trimestre del 2023.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/19/enel-presenta-nuovi-pannelli-solari-a-eterogiunzione-con-efficienza-del-25/,"MODULI,ITALIA",BEATRIZ SANTOS,"GIUGNO 19, 2023",Enel presenta nuovi pannelli solari a eterogiunzione con efficienza del 25%,"3Sun, una filiale del gruppo Enel specializzata nella produzione di moduli fotovoltaici, ha presentato due nuovi moduli a eterogiunzione della fiera Intersolar, che si è tenuta a Monaco di Baviera, in Germania, la scorsa settimana.
“I moduli, che arriveranno sul mercato nel 2024, sono basati su 3SUN CORE-H, la collaudata tecnologia di eterogiunzione (HJT) interamente sviluppata da 3SUN, e quindi al 100% europea”, ha affermato la società in un comunicato.
La tecnologia 3SUN CORE-H, secondo 3Sun, combina silicio cristallino con strati di silicio amorfo e garantisce efficienza, prestazioni e affidabilità superiori rispetto ad altri prodotti sul mercato, per installazioni di generazione distribuita e su larga scala.
La serie M40 per applicazioni su tetto comprende nove versioni, con potenze nominali comprese tra 440 W e 480 W ed efficienze di potenza dal 22,9% al 25,0%. I moduli misurano 1.754 mm x 1.096 mm x 30 mm e pesano 21 kg.
I nuovi prodotti hanno un telaio in alluminio anodizzato, vetro temperato con spessore di 3,2 mm e un backsheet bianco. Funzionano con una tensione di sistema massima di 1.000 V e dispongono di una scatola di giunzione IP68. Hanno un coefficiente di temperatura dello -0,24% per grado Celsius e un intervallo di temperatura di esercizio da -40 C a 85 C.
La serie viene fornita con una garanzia di potenza lineare di 30 anni e una garanzia sul prodotto di 25 anni. Secondo quanto riferito dall’azienda, il degrado nel primo anno è dell’1,0% e la potenza di uscita alla fine del periodo di 30 anni non dovrebbe essere inferiore al 91,8% della potenza di uscita nominale.
3Sun offre una versione “Bold” della serie rooftop, che intende massimizzare requisiti pratici ed estetici. Ha una potenza di uscita che va da 430 W a 470 W e un’efficienza fino al 24,5%.
Inoltre, 3Sun ha lanciato una serie su larga scala a Intersolar Europe con potenze comprese tra 650 W e 680 W, un fattore di bifaccialità del 95% e un’efficienza fino al 24,63%.
I tre nuovi prodotti saranno disponibili a partire dal 2024. 3Sun produce i moduli nella sua gigafactory di Catania, che dovrenne raggiungere una capacità 3 GW nel luglio 2024.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/19/vuoto-normativo-potrebbe-intaccare-immagine-e-futuro-dellagrivoltaico-aias/,"LEGGI & ATTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,"GIUGNO 19, 2023",Vuoto normativo potrebbe intaccare immagine e futuro dell’agrivoltaico – AIAS,"La mancanza di norme sull’agrivoltaico potrebbe intaccarne l’immagine, obbligando enti locali a legiferare in materia in modo talmente restrittivo da poterne intaccare lo sviluppo nel lungo periodo.
“Ritengo che non definire i criteri per la sostenibilità dell’agrivoltaico rischi di creare dei fraintendimenti che obbligano gli enti proposti a imporre legislazioni molto restrittive,” Giancarlo Ghidesi, vicepresidente dell’Associazione Italiana Agrivoltaico Sostenibile (AIAS), ha detto a pv magazine.
Il rischio è anche legato ai maggiori rischi legati all’agrivoltaico rispetto alle installazioni tradizionali. La movimentazione legata alle attività agricole in prossimità degli impianti, per esempio, aumenta il rischio di elettrocuzione.
Anche per questo, secondo Ghidesi, è necessario definire le caratteristiche spaziali e tecnologiche degli impianti.
“Non ci sono ancora le idee molto chiare. Il decreto sull’agrivoltaico è stato notificato alla Commissione Europea e ancora non pubblicato. Le linee guida del Ministero per l’Ambiente e Sicurezza Energetica (prima Ministero per la Transizione Ecologica), che sono in circolazione da più di un anno, hanno dato delle dichiarazioni che vanno chiarite meglio. Manca ancora una struttura. Vorremmo chiarire meglio l’altezza minima dei pannelli dal suolo e il rendimento minimo agricolo”.
La lacune normative a livello nazionale stanno ora obbligando le regioni a intervenire, spesso arrivando a definire delle regole più restrittive di quanto necessario.
“Il fatto che l’agrivoltaico abbia preso una piega di greenwashing, anche se è una parola che non mi piace, obbliga le regioni ad emendare in modo molto ristretto, come fatto dall’Emilia Romagna che ha imposto un limite del 10% sugli impianti fotovoltaici a terra in campo agricolo.”
Ghidesi dice che se le linee guida definiscono un ambito generale, sarebbe opportuno che gli aspetti tecnici venissero inseriti in norme e procedure di certificazioni armonizzate.
AIAS al momento sta lavorando in tal senso, promuovendo la creazione di un protocollo di certificazione di qualità volontario per l’agrivoltaico sostenibile.
“Noi stiamo lavorando con una commissione, che abbiamo chiamato Commissione Certificazione di agrivoltaico sostenibile, per una certificazione volontaria, una matrice prestazionale su cui si possa impostare o valutare la sostenibilità di un progetto secondo il suo specifico contesto di realizzazione.
REM Tec, ENEA, UNICATT e CEI stanno anche lavorando a una procedura, la prassi di riferimento UNI, uscita da pochi giorni, che fornisce già ulteriori dettagli rispetto alle Linee Guida.
Secondo Ghidesi, una serie di soggetti diversi dovrebbe collaborare alla definizione dei diversi aspetti. CEI dovrebbe focalizzarsi sugli aspetti legati alla sicurezza, mentre altri enti si dovrebbero occupare contemporaneamente di aspetti agronomici e strutturali.
“Il tema della sicurezza è centrale per l’agrivoltaico. Ci sono delle interazioni tra realtà che non sono normalmente complementari e che necessitano di un approfondimento per il successo dell’approccio agrivoltaico”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
