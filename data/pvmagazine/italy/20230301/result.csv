url,tag,author,updated_date,title,contents
https://www.pv-magazine.it/2023/03/01/la-germania-ha-installato-719-gw-di-nuova-potenza-fotovoltaica-nel-2022/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,GERMANIA",SANDRA ENKHARDT,"MARZO 1, 2023","La Germania ha installato 7,19 GW di nuova potenza fotovoltaica nel 2022","L’Agenzia federale delle rete elettrica tedesca (Bundesnetzagentur) ha comunicato che a dicembre sono stati installati 350,4 MW di nuovi impianti fotovoltaici.
Nello stesso mese del 2021 la nuova potenza installata era stata di 421 MW e nel mese di novembre dello scorso anno era stata di 675 MW.
Nel 2022, i nuovi impianti fotovoltaici installati in Germania hanno raggiunto i 7,19 GW. Nel 2021, la nuova potenza solare era stata di 5,26 GW e nel 2020 aveva raggiunto 3,94 GW.
La Bundesnetzagentur ha dichiarato che irca 872 MW della nuova capacità aggiuntiva era costituita da impianti fotovoltaici non sovvenzionati costruiti al di fuori dei programmi di incentivazione del governo tedesco. Altri 2,42 GW sono stati installati nell’ambito del programma di aste per il fotovoltaico di grandi dimesioni.
La capacità solare cumulata della Germania ha superato i 66,5 GW a fine dicembre.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/01/la-spagnola-esasolar-fornisce-inseguitori-solari-per-il-fotovoltaico-in-centro-italia/,"COMPONENTISTICA PER MONTAGGIO,INSTALLAZIONI E IMPIANTI,ITALIA",LARA MORANDOTTI,"MARZO 1, 2023",La spagnola Esasolar fornisce inseguitori solari per il fotovoltaico in Centro Italia,"È una partnership tra Italia e Spagna quella che vede protagonisti quattro impianti fotovoltaici per autoconsumo collocati in provincia de L’Aquila e di Viterbo, più precisamente a Luco dei Marsi, Avezzano, Scurcola e Celleno.
Le due azienda coinvolte sono Esasolar e Comunità Energetiche. La prima, impegnata a produrre strutture di montaggio, ha fornito il suo inseguitore monoassiale ESAtrack 2P per i quattro progetti, sostenendo che i propri prodotti riducono al minimo i tempi e i costi di installazione e permettono di ridurre il livellamento del terreno.
La fornitura, inoltre, include la tecnologia wireless che permetterà di semplificare le attività di installazione, riducendo i costi di materiale, scavo e manodopera, secondo quanto riferisce il produttore.
“Integriamo internamente tutti i processi della value chain, uno dei nostri punti di forza. Siamo orgogliosi di continuare a collaborare con Comunità Energetiche con il nostro inseguitore ESAsolar che riduce l’impatto ambientale garantendo tempi di installazione da record», ha spiegato Javier Iglesias, direttore commerciale di ESASolar, con sede a Madrid.
Comunità Energetiche è una società del fondo italiano FIEE, che sviluppa, costruisce e investe su impianti fotovoltaici con l’obiettivo di fornire energia verde senza far sostenere ai clienti gli oneri finanziari e burocratici. “Per raggiungere i nostri obiettivi, abbiamo bisogno di partner che condividano la stessa ambizione e con un business basato sulla qualità come ESAsolar”, ha affermato Paolo Allegretti, Amministratore Generale di Comunità Energetiche SPA, con sede a Terni.
Il Centro Italia stia vivendo un momento di particolare fermento. Ún recente progetto del Comune dell’Aquila dal valore di 20 milioni di euro porterà all’installazione di sei impianti per la produzione di energia da fonti rinnovabili per quattro Comunità energetiche (Cer) in rete tra loro, con l’obiettivo di promuovere e massimizzare l’autoconsumo.
Una nota stampa divulgata dal Comune spiega meglio la direzione della comunità: “Oggi L’Aquila sta rinascendo dalle sue rovine. Il sisma rappresenterà, dopo i lutti, dopo la rabbia, dopo le attese, un’opportunità di ripresa e un nuovo inizio. Anche L’Aquila può diventare il modello socio-economico di una ripartenza nel segno della green economy, dell’economia circolare, del risparmio e dell’autosufficienza energetica”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/01/industrie-de-nora-scommette-sul-fotovoltaico/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA",LARA MORANDOTTI,"MARZO 1, 2023",Industrie De Nora scommette sul fotovoltaico,"La multinazionale italiana Industrie De Nora S.p.A, quotata sull’Euronext Milan, mira ad aumentare la generazione di energia elettrica da fonti solari per i propri siti produttivi.
Uno dei primi tasselli di questo ambizioso percorso, a cui seguiranno durante l’anno altre tre inaugurazioni, è avvenuto nella prima metà di febbraio 2023, quando è entrato in funzione presso il suo stabilimento tedesco un parco fotovoltaico con una capacità di generazione annua pari a 1,3 GWh.
Dove è posizionata l’asticella? Nel 2023 si raggiungeranno complessivamente 3,3 GWh di capacità di generazione grazie a nuovi impianti in fase di sviluppo per i siti di Milano, Cologno Monzese e Sorocaba, in Brasile. L’obiettivo è però più alto: entro la fine del 2025 raggiungere 8 GWh di energia elettrica prodotta da fonti solari ogni anno, tenendo in considerazione 12 sedi complessive.
L’azienda, fondata nel 1923, opera nella nascente industria dell’idrogeno verde e propone gamme di prodotti e sistemi per ottimizzare l’efficienza energetica di processi industriali, soluzioni per il trattamento delle acque e fornisce elettrodi per i principali processi elettrochimici industriali. Nel 2022 De Nora ha realizzato ricavi totali per oltre 850 milioni di euro e un EBITDA di 190 milioni di euro.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
