,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/01/fer-x-nuova-bozza-del-dm-per-fotovoltaico-85-euro-al-mwh/,"BANDI E ASTE,FINANZA,MERCATI & POLITICHE,POLITICA,ITALIA",MASSIMILIANO TRIPODO,2024-03-01,"Fer X, nuova bozza del DM: per fotovoltaico 85 euro al MWh","Una nuova bozza aggiornata dell’atteso decreto Fer X sta circolando con l’ipotesi che possa essere quella che verrà sottoposta al vaglio della Commissione europea. pv magazine Italia ha avuto accesso al documento.
Le tariffe aggiornate all’inflazione sarebbero 85 euro al MWh per fotovoltaico, 80 euro al MWh per eolico, 110 euro al MWh per idroelettrico, 100 euro al MWh per biogas. Si tratta delle tariffe incentivanti massime.
Il decreto ha la finalità di “sostenere la produzione di energia elettrica di impianti a fonti rinnovabili con costi di generazione vicini alla competitività di mercato” al fine di raggiungere gli obiettivi di decarbonizzazione fissati al 2030.
Il decreto, si legge nella bozza, cessa di applicarsi il 31 dicembre 2028 o, per gli impianti di potenza uguale o inferiore a 1 MW, al raggiungimento di una potenza finanziata pari a 5 GW.
Il bando supporta esclusivamente gli impianti rinnovabili che partecipano alle procedure di gara pubbliche bandite dal Gestore dei Servizi Energetici (GSE) per un contingente totale a disposizione pari a 62,15 GW. Di questi, 45 GW sono di fotovoltaico; 16,5 GW di eolico; 0,63 GW di idroelettrico; 0,02 GW di biogas.
Per quanto riguarda le tariffe, il prezzo di esercizio proposto è di 85 euro al MWh per il fotovoltaico, 80 euro al MWh per l’eolico, 110 euro al MWh per l’idroelettrico e 100 euro al MWh per i biogas.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/AdobeStock_116876919-150x150.jpeg,italy
1,https://www.pv-magazine.it/2024/03/01/transizione-5-0-il-fotovoltaico-nel-dl-pnrr-qui-il-testo-completo/,"LEGGI & ATTI,MERCATI & POLITICHE,ITALIA",MASSIMILIANO TRIPODO,2024-03-01,"Transizione 5.0, il fotovoltaico nel DL PNRR. Qui il testo completo","Il nuovo DL PNRR prevede all’articolo 41 il piano “Transizione 5.0”. In particolare, per quanto riguarda il fotovoltaico, il comma 5 stabilisce che sono agevolabili i progetti di importo superiore a 40.000 euro che prevedano l’impiego di pannelli “di cui all’articolo 12, comma 1, lettere a), b) e c) del decreto-legge 9 dicembre 2023, n. 181”.
Il suddetto articolo 12 è intitolato “Registro delle tecnologie per il fotovoltaico” e al comma 1 lettere a, b, e c rientrano esclusivamente i pannelli fotovoltaici prodotti nell’Unione europea che, nello specifico, sono: a) moduli fotovoltaici con un’efficienza a livello di modulo almeno pari al 21,5 per cento; b) moduli fotovoltaici con celle con un’efficienza a livello di cella almeno pari al 23,5 per cento; c) moduli composti da celle bifacciali ad eterogiunzione di silicio o tandem con un’efficienza di cella almeno pari al 24,0 per cento.
Gli investimenti in beni di cui alle lettere b) e c), si legge nel testo del decreto, concorrono a formare la base di calcolo del credito d’imposta per un importo pari, rispettivamente, al 120% e 140% del loro costo.
Il comma 7 dell’articolo 41 del DL PNRR stabilisce le misure del credito d’imposta riconosciuto. Questo è pari al 35% del costo per investimenti fino a 2,5 milioni di euro, del 15% per investimenti oltre i 2,5 milioni di euro e fino a 10 milioni di euro, del 5% del costo per investimenti oltre i 10 milioni di euro e fino al limite massimo di costi ammissibili per impresa pari a 50 milioni di euro l’anno.
La misura del credito d’imposta per ciascuna quota di investimento è rispettivamente aumentata al 40%, 20% e 10% nel caso di riduzione dei consumi energetici superiore al 6% o, in alternativa, di riduzione dei consumi energetici dei processi interessati dall’investimento superiore al 10%.
Al 45%, 25% e 15% nel caso di riduzione dei consumi energetici superiore al 10% o, in alternativa, di riduzione dei consumi energetici dei processi interessati dall’investimento superiore al 15%.
Le informazioni sui moduli non sono nella bozza, ma in un testo ad essa allegato.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/PHOTO-2023-09-05-18-10-20-150x150.jpg,italy
2,https://www.pv-magazine.it/2024/03/01/parco-agrisolare-masaf-emana-decreto-con-terzo-elenco-dei-beneficiari-per-bando-ottobre-2023/,"BANDI E ASTE,LEGGI & ATTI,MERCATI & POLITICHE,ITALIA",SERGIO MATALUCCI,2024-03-01,"Parco Agrisolare, MASAF emana decreto con terzo elenco dei beneficiari per bando ottobre 2023","I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/06/italian-flag-g7a54f5c0b_1280-1200x683-1-150x150.jpg,italy
3,https://www.pv-magazine.it/2024/03/01/enfinity-chiude-finanziamento-da-25-milioni-per-quattro-impianti-da-134-mw-nel-lazio/,"FINANZA,INSTALLAZIONI E IMPIANTI,MERCATI & POLITICHE,ITALIA,LAZIO",MASSIMILIANO TRIPODO,2024-03-01,Enfinity chiude finanziamento da 25 milioni per quattro impianti da 134 MW nel Lazio,"Enfinity Global e Sienna Investment Managers (IM) hanno siglato un accordo di finanziamento Assetco da 25 milioni di euro della durata di 7 anni per la costruzione di quattro impianti fotovoltaici nel Lazio. Gli impianti, per una potenza complessiva di 134 MW, dovrebbero progressivamente entrare in funzione a partire dal secondo trimestre del 2024.
La produzione annua di energia prevista è pari a 225 GWh che verranno ceduti, almeno per i primi 10 anni, alla norvegese Statkraft con cui è già stato firmato un contratto di acquisto (PPA). Prima dell’accordo con Sienna IM, la statunitense Enfinity Global aveva già ottenuto, per gli stessi impianti, finanziamenti per 162 milioni di euro da un gruppo di banche internazionali.
Enfinity Global, scrive la stessa società, ad oggi conta in Italia 235 MW di impianti in costruzione, 2,1 GW di impianti in fase avanzata di autorizzazione e 2,3 GW di progetti di accumulo.
 “Questo finanziamento di Assetco si adatta perfettamente alla nostra strategia principale, che consiste nel realizzare investimenti di debito infrastrutturale ex articolo 9 con un focus sulla transizione energetica in linea con la promessa fatta ai nostri investitori”, ha detto Ronald Gaultier, Deputy Head of Infrastructure Debt Funds di Sienna IM, gestore patrimoniale della holding Groupe Bruxelles Lambert (GBL).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Enfinity-Solar-Power-Plant-under-construction-in-Lazio-150x150.jpg,italy
4,https://www.pv-magazine.it/2024/03/01/progetto-eolico-solare-offshore-da-540-mw-in-calabria-in-esercizio-nel-2028/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,TECNOLOGIA E SCIENZA,CALABRIA,ITALIA,PUGLIA",SERGIO MATALUCCI,2024-03-01,Progetto eolico-solare offshore da 540 MW in Calabria in esercizio nel 2028,"SolarDuck, Green Arrow Capital e New Developments hanno deciso di collaborare allo sviluppo di un impianto fotovoltaico flottante da 120 MW (OFPV) integrato con 420 MW di eolico offshore galleggiante (FOW) a Corigliano, nel golfo di Taranto.
Il progetto prevede l’installazione della tecnologia della piattaforma sopraelevata di SolarDuck che, secondo la società, consente di installare i pannelli fotovoltaici in presenza di onde di altezze significative.
“La nostra collaborazione con New Developments e Green Arrow Capital può fungere da catalizzatore per l’OFPV in Italia”, ha detto Koen Burgers, CEO di SolarDuck.
Il progetto in provincia di Cosenza, attualmente in fase di autorizzazione, dovrebbe entrare in esercizio nel 2028. Il parco prevede 28 turbine eoliche galleggianti per una capacità eolica di 420 MW.
“L’Italia ha gettato attivamente le basi per le rinnovabili offshore con le misure annunciate per la semplificazione dei requisiti per i progetti eolici offshore, ma si prevedono presto ulteriori passi avanti. Nell’ambito del piano nazionale di ripresa e resilienza, sono stati presi impegni per semplificare ulteriormente le procedure di autorizzazione per gli impianti offshore rinnovabili. Si prevede che il decreto FER2 introdurrà presto meccanismi per promuovere progetti di energia rinnovabile, tra cui l’OFPV”, ha scritto SolarDuck.
Nel 2021, SolarDuck ha presentato il primo progetto dimostrativo della sua tecnologia a struttura galleggiante. Il sistema da 64 kW è stato installato in un sito inshore sul Waal (fiume Reno), il fiume più largo dei Paesi Bassi, vicino a IJzendoorn, un villaggio nella provincia di Gelderland.
Le sue strutture mantengono i pannelli solari a più di 3 metri dalla superficie dell’acqua. Il sistema è in grado di gestire le condizioni del mare costiero e i venti da uragano, ma è ottimizzato per i siti offshore negli estuari e nei porti naturali, oltre che per i siti vicini alla costa. Le piattaforme galleggianti di base sono strutture triangolari di 16 metri x 16 metri x 16 metri. Assomigliano alle piattaforme eoliche galleggianti offshore o alle piattaforme petrolifere galleggianti. Possono essere collegate in modo flessibile per formare grandi impianti.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/SolarDuck_LargePlant-HiRes-2048x1152-1-150x150.jpg,italy
