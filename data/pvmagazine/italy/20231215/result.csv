url,tag,author,updated_date,title,contents
https://www.pv-magazine.it/2023/12/15/sentnet-produttore-di-sistemi-agrivoltaici-verticali-a-pv-magazine-linteresse-cresce/,"COMPONENTISTICA PER MONTAGGIO,INDUSTRIA & FORNITORI,INSTALLAZIONI E IMPIANTI,MERCATI & POLITICHE,SVILUPPI DI MERCATO,TECNOLOGIA E SCIENZA,EMILIA-ROMAGNA,ITALIA",SERGIO MATALUCCI,"DICEMBRE 15, 2023","SentNet, produttore di sistemi agrivoltaici verticali, a pv magazine: l’interesse cresce","La società SentNet ha presentato al mercato il sistema SkyGre nel gennaio 2023, una configurazione impiantistica per l’agrivoltaico con pannelli solari bifacciali con un tilt verticale di 90 gradi e un orientamento azimutale Est-Ovest. La configurazione include un sistema di raccolta dell’acqua piovana integrabile. Secondo la società umbra il sistema permette di usare solo l’1% dei terreni agricoli e produrre più energia rispetto ad un impianto convenzionale di stessa potenza nominale, i dati specifici sono in fase di consolidamento su un periodo temporale consono. pv magazine ha parlato con Christian Falchetti, Amministratore della società, per capire come sia stato recepito il sistema nel suo primo anno sul mercato.
pv magazine Italia: Voi dite che gli impianti agri-solari SkyGre possono essere utilizzati come elementi di recinzione per allevamenti animali all’aperto su terreni agricoli, ad esempio per l’allevamento di galline. È lo stesso per altre tipologie di allevamento? Quali le più complesse da gestire con il vostro sistema?
Stiamo lavorando per garantire un’efficace integrazione del sistema SkyGre in ambienti agricoli, con particolare attenzione all’allevamento di galline. Al momento, non abbiamo ancora dettagli specifici su altre tipologie di allevamento, ma stiamo valutando le potenziali applicazioni e adattamenti futuri del nostro sistema.
Voi scrivete che le distanze tra le file di pannelli solari verticali possono variare da 10 a 20 metri. Perché questo range? Perché non ha senso oltre i 20 metri?
In primo luogo la distanza minima va calcolata sulla location specifica per evitare ombreggiamenti interfilare, che normalmente appunto varia circa nel range citato. Detto questo poi è una questione esclusivamente di “densità di potenza” e perdite dell’energia prodotta dovute alla trasmissione via cavo, nel senso che nulla vieta di andare oltre i 20mt, ma se non c’è una necessità specifica per farlo oppure un vincolo di spazio non risulterebbe conveniente per il rapporto potenza installata/appezzamento di terreno utile. A livello impiantistico, distanze più corte possono essere adottate per ottimizzare l’installazione dell’impianto, massimizzando l’efficienza energetica e la capacità complessiva che di norma (In Italia) varia dai 5m ai 10M a seconda che si utilizzi SkyGre MONO (a singolo pannello in verticale) o SkyGre DUO (a doppio pannello in verticale).
Dite che il vostro sistema riduce l’ombreggiamento sul suolo con una percentuale di occupazione del suolo pari solo al 1%, consentendo il pieno utilizzo della terra per gran parte delle attività agricole e zoologiche, rispetto al 60% degli impianti convenzionali. Questo 1% è calcolato con file di pannelli a 10 o 20 metri?
L’occupazione del suolo al 1%, come indicato, si riferisce a un impianto standard con una distanza interfilare di 10 metri. Tuttavia, il range oltre i 10 metri riflette la flessibilità del sistema nel soddisfare diverse esigenze, mantenendo al contempo un’efficienza ottimale. In effetti la spiegazione in questo caso è indiretta, si intende che un impianto classico copre letteralmente tra il 50/60% del suono disponibile ombreggiandolo ma anche proprio “coprendolo”. Nel caso di SkyGre, invece, coprendo di fatto il suolo per una percentuale ridottissima (appunto 1% o poco più), l’ombreggiamento è estremamente ridotto e comunque non si tratta di una copertura del terreno, essendo appunto i pannelli in verticale.
Quante volte è stato usato il vostro sistema nel mondo? Potete offrire anche uno split per Paese? Quanti in Italia e in quali regioni?
Attualmente, stiamo implementando le prime installazioni, principalmente in Italia. Per quanto riguarda la presenza nel mondo, le installazioni sono ancora in fase iniziale. Al momento, non disponiamo di dati specifici sul numero totale di utilizzi del sistema nel mondo o uno split per Paese, ma stiamo espandendo la nostra presenza sia in stati europei che extra UE.
Riportate che la produzione di energia rinnovabile degli impianti agri-solari SkyGre garantisce prestazioni leggermente superiori rispetto agli impianti tradizionali a terra o su tetto orientati verso Sud, con investimenti comparabili a quelli degli impianti classici a terra orientati verso Sud. Potete presentare dei numeri a riguardo? Secondo quali ricerche?
Gli impianti SkyGre oggi in opera sono in costante monitoraggio per ottenere uno storico, su periodo temporale consono, che possa fornire una stima dei benefici effettivi dei rendimenti. I dati sin qui raccolti dimostrano che la tecnologia non solo pareggia le evidenze degli impianti classici ma risulta superiore. I risultati derivano principalmente dall’approccio differente a livello tecnologico. In particolare si ottengono più ore in termini di insolazione, minor temperatura di esercizio e minor deposito di sporcizia sui moduli verticali, che determinano non solo un modo per migliorare le performance in senso complessivo, ma anche per ottenere migliori risultati nel tempo. I numeri sotto studio, sono derivanti da impianti in opera e comparati con impianti classici in location limitrofe. Non siamo ancora pronti a rilasciare gli studi ufficiali per le motivazioni di cui sopra.
Scrivete che, dato che il rischio grandine è inferiore per i pannelli verticali, questo implicherà polizze assicurative meno care. Avete già esperienza di questo? Potete quantificare i costi assicurativi in termini percentuali? Rispetto a quale sistema alternativo?
I pannelli integrati verticalmente sono per natura architettonica meno soggetti a rischi e danni da grandine, e questo abbiamo avuto modo di testarlo anche in campo, questo consente innanzitutto di poter trattare con gli assicuratori differentemente da come si farebbe per un impianto classico, ottenendo sicuramente un beneficio economico; in alcuni casi, l’imprenditore potrebbe anche assumersi il rischio di non assicurare l’impianto contro questo fenomeno, proprio per il rischio molto basso, qualora non trovi un accordo con l’assicuratore. Per quanto riguarda il vantaggio economico, questo dipende chiaramente da ogni singola compagnia assicurativa, ma in ogni caso i primi feedback hanno dimostrato grande disponibilità sulla tematica.
Gli impianti agri-solari SkyGre non richiedono fondamenta in cemento e non necessitano di livellamento dei terreni. Quali i rischi derivanti dal vento? I costi assicurativi per la copertura dal rischio vento sono uguali a quelli dei pannelli orizzontali?
Tutti i progetti fanno capo ad uno studio di ingegneria strutturale con metodologie di simulazione utilizzando applicazioni specifiche di AI che permette di progettare adeguatamente la struttura in qualunque condizione di vento. Dunque a seconda della location di installazione e della conformazione del terreno, viene configurata la struttura portante in modo che sia consona e conforme a garantire resistenza adeguata ai venti.
Scrivete che la configurazione di installazione permette l’utilizzo sia della parte anteriore che di quella posteriore del pannello. L’efficienza sulla parte posteriore è indicata dal coefficiente di bifaccialità, che può variare dal 50% al 95% a seconda della tecnologia adottata. Quali le considerazioni economiche che porteranno gli investitori agricoli/energetici a scegliere un più alto o basso di bifaccialità? Potete fornire esempi?
Ad oggi la migliore tecnologia adottabile in termini di costi/benefici e quella bifacciale TOPCon con bifaccialità all’80%, ovviamente più si sale (es. HJT fino al 95%) e più aumenta l’efficienza in modo lineare con l’aumento della bifaccialità. Ovviamente i maggiori costi tecnologici vanno verificati con stime di produzione accurate e business plan specifici.
Riportate che la ridotta esposizione alla luce diretta delle ore più calde della giornata (12:00) consente una maggiore dissipazione termica, aumentando l’efficienza dei pannelli. “Inoltre, la minore radiazione solare diretta riduce l’invecchiamento delle celle solari e del pannello in generale, prolungando a vita utile dell’impianto”. Di quanto possono prolungare la vita utile?
Parliamo di un impatto piuttosto importante secondo i dati che stiamo raccogliendo, da un lato parliamo di efficienza del pannello mantenuta più alta grazie alla minor temperatura di esercizio, soprattutto in estate, (ricordiamo che le efficienze solitamente riportate nei datasheet sono calcolate a temperatura standard di 25° Celsius); in secondo luogo il sistema stesso funziona diminuendo la potenza di picco ma aumentando le ore, causando meno stress e riscaldamento anche dei componenti accessori, gli stessi inverter ad esempio, ma anche cavi, connettori e tutto quanto nella filiera elettrica. Dal lato della vita utile, questi effetti si riflettono anche sul naturale decadimento di efficienza dei pannelli nel tempo, che risulta molto ridotta rispetto al normale. In questo senso un utile studio terzo sugli impatti della temperatura sulla tecnologia dei pannelli PV in verticale chiamato “Thermal model in digital twin of vertical PV system helps to explain unexpected yield gains” è appena stato pubblicato e disponibile online confermando la teoria tecnologica.
In generale, quale l’LCOE dei vostri sistemi? Sotto quali ipotesi?
Per ora siamo sotto accordi di riservatezza con gli impianti già in funzione.
Scrivete poi che il materiale alluminizzato dei pannelli di raccolta delle acque piovane, consente non solo una maggiore produttività energetica anche visto l’effetto albedo, ma anche una maggiore efficienza nell’utilizzo delle risorse idriche. Potete spiegare la parte idrica della vostra configurazione/del vostro sistema? Di quanta acqua parliamo? Quale il ruolo della domotica?
Nel caso dell’acqua i numeri devono essere valutati a seconda dei dati sulle precipitazioni per m2 della zona specifica, in questo modo è possibile simulare la quantità d’acqua catturata dal sistema di recupero e quindi riutilizzabile. Il sistema è predisposto per avere la doppia funzionalità (efficienza e raccolta), ma deve essere integrato con un sistema di trasporto dell’acqua (optional). In questo senso parliamo anche di sistemi a doppio senso, sia convogliamento verso stoccaggio sia ripompaggio per irrigazione e altro. È proprio in questo che può entrare in gioco un sistema “domotico”, in quanto grazie all’infrastruttura del l’impianto è possibile creare delle configurazioni specifiche per questo e altri servizi.
L’agrivoltaico avanzato è di due generi: pannelli solari installati orizzontalmente ad altezze elevate (anche 5m o 6m) o pannelli verticali. Da quando sono uscite le linee guida nel 2022 avete riscontrato un maggior interesse? Potete qualificarlo in termini di fatturato o di sistemi venduti?
Abbiamo riscontrato un interesse sorprendente, grazie proprio in particolare ai benefici dell’impianto in termini di mantenimento delle coltivazioni. Anche le Linee Guida uscite nel 2022 a nostro parere hanno incrementato la popolarità della nostra soluzione, che per le varie caratteristiche citate, è la tipologia di soluzione che maggiormente traguarda gli scopi che le stesse si prefiggono. Al momento siamo oltre i 3 milioni di euro di fatturato ed una pipeline molto importante in sviluppo.
La posizione verticale degli impianti solari SkyGre consente una riduzione del deposito di polveri e sporcizia, riducendo i costi di manutenzione legati alla pulizia degli stessi. Inoltre, la posizione verticale rende più semplice e veloce l’intervento di pulizia quando necessario. Lo scrivete voi. Potete fornire dei numeri a riguardo?
Anche in questo caso, non abbiamo ancora i risultati finali dello studio, ma la differenza con un pannello configurato orizzontalmente risulta ovvia, soprattutto per il deposito sporcizia e polvere. In particolare anche la pulizia risulta semplificata data la struttura verticale ed il potenziale sistema di trasporto dell’acqua integrabile.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/15/corab-presenta-una-pompa-di-calore-residenziale-ad-acqua-salina/,"ALTRE FORME DI STOCCAGGIO,STOCCAGGIO,EUROPA ORIENTALE,POLONIA",EMILIANO BELLINI,"DICEMBRE 15, 2023",Corab presenta una pompa di calore residenziale ad acqua salina,"Corab ha presentato una pompa di calore residenziale ad acqua salina che, a quanto risulta, può fornire acqua calda sanitaria (ACS), raffreddamento e riscaldamento (CH) a temperature fino a 65 C.
“Produciamo questa nuova sorgente a terra nel nostro stabilimento in Polonia con alcuni componenti forniti dall’azienda tecnologica danese Danfoss”, ha dichiarato a pv magazine il direttore commerciale Filip Odrobinski. “Danfoss fornisce il compressore, gli scambiatori, il condensatore e l’evaporatore. Fornisce inoltre i sensori di temperatura e pressione, il regolatore e la valvola di espansione”.
L’azienda offre la pompa di calore in tre versioni, con potenza termica nominale di 8 kW, 12 kW e 16 kW.
Il modello più piccolo misura 700 mm x 600 mm x 1.820 mm e pesa 87 kg. Offre un coefficiente di prestazione stagionale (SCOP) di 4,86 a basse temperature e di 3,56 ad alte temperature. Il suo coefficiente di temperatura (COP) è di 4,3.
Il prodotto medio ha le stesse dimensioni degli altri due modelli, ma pesa 90 kg. Il suo COP è 4,5 e il SCOP è 5,32 a basse temperature e 3,97 ad alte temperature. Il dispositivo più grande ha le stesse dimensioni e peso del modello medio e lo stesso COP. Lo SCOP è di 4,82 a basse temperature e di 3,71 ad alte temperature.
Tutti i prodotti utilizzano come refrigerante l’R454B, che ha un potenziale di riscaldamento globale (GWP) pari a 466.
La pompa di calore ha una garanzia di cinque anni sul prodotto ed è dotata di protezione antigelo alla fonte inferiore e di avviso di anomalia precoce. Corab offre la pompa di calore senza costi di installazione e perforazione.
“I proprietari di casa dovranno affidarsi a installatori esterni e praticare fori fino a 60 metri”, ha dichiarato Odrobinski.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/15/lue-adotta-misure-per-la-solarizzazione-dei-tetti-degli-edifici/,"LEGGI & ATTI,MERCATI & POLITICHE,POLITICA,EUROPA OCCIDENTALE,EUROPA ORIENTALE",MARIE BEYER,"DICEMBRE 15, 2023",L’UE adotta misure per la solarizzazione dei tetti degli edifici,"L’Unione europea ha adottato una direttiva volta a migliorare il rendimento energetico degli edifici e a sostenere la decarbonizzazione del settore in tutta Europa. Il 7 dicembre, la Commissione europea ha annunciato di aver raggiunto un accordo politico con il Parlamento europeo e il Consiglio per fissare obiettivi di efficienza energetica e incoraggiare la produzione di energia solare fotovoltaica, in particolare preparando gli edifici ad accogliere i pannelli solari sui loro tetti.
Gli Stati membri dovranno garantire che i nuovi edifici siano pronti per l’energia solare, il che significa che devono essere attrezzati per l’installazione di impianti fotovoltaici o solari termici sui loro tetti.
“Oltre a stimolare la diffusione dell’energia solare in tutti i segmenti dell’edilizia, la misura rafforzerà l’integrazione efficiente degli impianti fotovoltaici nei processi di costruzione degli edifici. Ad esempio, le costruzioni di tetti saranno presto sempre combinate con impianti solari, il che ridurrà i costi e ci consentirà di fare un uso più efficiente della limitata manodopera disponibile”, ha dichiarato Jan Osenberg, Policy Advisor di SolarPower Europe.
Concretamente, tutti i Paesi dell’UE dovranno garantire l’installazione di impianti solari sui nuovi edifici pubblici e commerciali entro il 2026, su tutti i nuovi edifici residenziali entro il 2029 e sugli edifici non residenziali sottoposti a ristrutturazioni adeguate entro il 2027.
Anche tutti gli edifici pubblici esistenti dovranno essere gradualmente dotati di pannelli solari entro il 2030. Per gli edifici pubblici e non residenziali esistenti, l’energia solare dovrà essere progressivamente installata a partire dal 2027, laddove ciò sia tecnicamente, economicamente e funzionalmente fattibile”, afferma la Commissione in un comunicato stampa. Queste disposizioni entreranno in vigore in tempi diversi a seconda del tipo e delle dimensioni dell’edificio”.
Per combattere la povertà energetica e ridurre le bollette, le misure di finanziamento dovranno incoraggiare e accompagnare le ristrutturazioni, rivolgendosi in particolare ai clienti vulnerabili e agli edifici meno efficienti, dove vive una percentuale maggiore di famiglie in condizioni di povertà energetica.
Per combattere la fuel poverty e ridurre le bollette energetiche, le misure di finanziamento dovranno incoraggiare e accompagnare le ristrutturazioni, rivolgendosi in particolare ai clienti vulnerabili e agli edifici meno efficienti, dove vive una percentuale maggiore di famiglie in condizioni di fuel poverty.
“L’attuazione della direttiva deve ora garantire che sia effettivamente integrata nelle pratiche e nei requisiti edilizi e facilitare l’accesso a soluzioni di finanziamento private per sostenere, in particolare, soluzioni innovative come l’energia solare sulle facciate degli edifici”, conclude Jan Osenberg.
Gli edifici sono responsabili di circa il 40% del consumo energetico dell’UE e di oltre la metà del consumo di gas, soprattutto per il riscaldamento, il raffreddamento e l’acqua calda sanitaria. Con il 35% degli edifici dell’UE che ha più di 50 anni e quasi il 75% del patrimonio edilizio inefficiente dal punto di vista energetico, la necessità di rinnovamento energetico è molto forte, anche se oggi il tasso medio annuo è solo dell’1% circa…
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/15/servizio-ricerca-di-lavoro-nel-fotovoltaico-trentacinquesima-edizione/,"MERCATI & POLITICHE,SVILUPPI DI MERCATO,ITALIA,LOMBARDIA,PIEMONTE",LARA MORANDOTTI,"DICEMBRE 15, 2023",Servizio ricerca di lavoro nel fotovoltaico: trentacinquesima edizione,"NephosPropTech ad Assago cerca un elettricista manutentore fotovoltaico senior e junior. Il primo, esperto in impianti fotovoltaici di bassa e media tensione affiancherà il Responsabile Tecnico nel monitoraggio e nella gestione delle manutenzioni ordinarie e straordinarie degli impianti, mentre la figura junior affiancherà i tecnici nei lavori di manutenzione.
Con sede a Cherasco, in provincia di Cuneo, Omnia solar sta cerando un addetto al backoffice a supporto dell’ufficio commerciale e marketing e Sales Account Manager, figure commerciali che si occupino prevalentemente di sell-out.
TCL Photovoltaic Technology cerca per la sede di Vimercate (MB), responsabili assistenza tecnica per fotovoltaico sia nella fase di pre-vendita che di post-vendita, in grado di assicurare la conoscenza dei prodotti di competenza e delle loro principali applicazioni. La risorsa dovrà anche organizzare, preparare ed eseguire gli interventi di assistenza tecnica a fianco del cliente.
Chaberton Professionals, divisione di Chaberton Partners dedicata alla ricerca e selezione di profili di Middle Management, sta selezionando per una grande azienda in forte crescita nel settore fotovoltaico un Ingegnere Elettrico O&M che sarà responsabile delle visite in loco, della messa in servizio, del test e della risoluzione dei problemi degli impianti fotovoltaici. Si occuperò anche dello sviluppo di programmi per la manutenzione preventiva degli impianti e di garantire il corretto funzionamento e la manutenzione in conformità con gli standard di sicurezza.
A Cremona Ekomobil cerca un project manager fotovoltaico che, da subito, dovrà gestire in modo autonomo le attività progettuali assegnate. Coordinando il team di lavoro dovrà gestire i progetti per la realizzazione di impianti fotovoltaici, sia domestici che industriali. L’azienda ha anche altre posizioni aperte: addetto back office e progettista elettrico per impianti fotovoltaici.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/15/in-toscana-nasce-una-convenzione-che-portera-nuovi-impianti-su-48-immobili-comunali/,"INSTALLAZIONI E IMPIANTI,MERCATI & POLITICHE,POLITICA,SVILUPPI DI MERCATO,ITALIA,TOSCANA",LARA MORANDOTTI,"DICEMBRE 15, 2023",In Toscana nasce una convenzione che porterà nuovi impianti su 48 immobili comunali,"Di recente, Intesa, Intercomunale Telecomunicazioni Energia Servizi Acqua e Fises, Finanziaria senese di Sviluppo,  in collaborazione con Chianti Banca, hanno firmato la convenzione “Intesa per l’Efficienza Energetica”.
L’obiettivo delle due partecipate del territorio senese è realizzare almeno un impianto fotovoltaico sugli immobili pubblici di ognuno dei comuni soci di Intesa che si trovano a Siena, Grosseto ed Arezzo. Il passo successivo è cedere l’energia elettrica ai comuni in autoconsumo ad un prezzo vantaggioso rispetto alle tariffe di mercato costituendo comunità energetiche rinnovabili a servizi dei cittadini e delle imprese.
“L’investimento è a totale carico di Intesa finanziato da Fises e Chianti Banca mentre per le amministrazioni non c’è alcun costo di investimento”, precisa Intesa.
“L’accordo vede Fises e Chianti Banca impegnate a costituire un Plafond Rotativo di risorse dell’importo iniziale di 4 milioni di euro, incrementabile in base all’andamento degli investimenti, che è finalizzato al finanziamento a medio e lungo termine degli investimenti per la realizzazione degli impianti fotovoltaici di dimensione media di circa 100kW di potenza per ciascuno dei 48 comuni soci di Intesa”, precisa Intesa.
“L’obiettivo è costruire una collaborazione importante tra le due società istituzionali e stimolare il territorio ad andare verso la transizione energetica. È anche una sfida per le pubbliche amministrazioni, per il territorio e davvero uno stimolo importante per l’economia locale. Il sistema economico e sociale della provincia di Siena si trova a dover rimodulare il proprio modello di sviluppo nei termini di sostenibilità ambientale ed energetica. Le iniziative di realizzazione di impianti da fonti rinnovabili costituiscono una delle leve con la maggiore capacità di innovazione rispetto all’obiettivo strategico che il territorio intende prefiggersi”, ha dichiarato Massimo Terrosi, presidente di Fises.
“Il progetto propone di realizzare, a cura e spese di Intesa, uno o più impianti fotovoltaici per ciascun comune socio e intorno a questi impianti costituire una Comunità Energetica Rinnovabile a servizio dei cittadini e delle imprese del territorio in cui avrà un ruolo da protagonista il comune socio”, ha affermato Andrea Rossi, Presidente di Intesa
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
