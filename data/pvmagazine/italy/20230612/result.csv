url,tag,author,updated_date,title,contents
https://www.pv-magazine.it/2023/06/12/inaugurato-impianto-fotovoltaico-da-25-mw-per-industria-tessile-della-val-seriana/,"INDUSTRIA & FORNITORI,INSTALLAZIONI E IMPIANTI,MODULI,ITALIA,LOMBARDIA",LARA MORANDOTTI,"GIUGNO 12, 2023","Inaugurato impianto fotovoltaico da 2,5 MW per industria tessile della Val Seriana","Attraverso la stipula di un contratto di servizio energia EPC dalla durata di 15 anni con la B Corp Renovit, l’azienda Radici Pietro Industries & Brands, più nota come “Radici”,  ha completato l’installazione del suo impianto fotovoltaico presso la sede di Cazzano Sant’Andrea (BG).
“Si tratta del più grande impianto fotovoltaico della Val Seriana”, ha fatto sapere Radici, che spicca nel mercato tessile nei mercati residenziale, aeronautico, marino e del lusso.
L’impianto ha una potenza di circa 2,5 MW grazie ai 6.060 pannelli solari “ad alta efficienza” che coprono un’area di 25.000 mq. Si stima che produrrà circa il 40% del fabbisogno energetico, riducendo significativamente la dipendenza dalle fonti energetiche tradizionali della produzione di tappeti e tessuti.
“Innovazione, sostenibilità e responsabilità sociale: questo impianto fotovoltaico rappresenta solo l’inizio di un percorso aziendale sempre più eco-friendly e consapevole dell’importanza di preservare il nostro pianeta per le generazioni future”, ha dichiarato Radici.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/12/le-strategie-di-resistenza-sporche-delle-fossili-e-la-fine-inevitabile-di-unera/,"OPINION & ANALYSIS,OPINIONI,ITALIA",MAURO MORONI,"GIUGNO 12, 2023",Le strategie di resistenza sporche delle fossili e la fine inevitabile di un’era,"Ogni giorno guardo LinkedIn, leggo riviste online e giornali cartacei, di autori italiani, generalisti e non, europei, generalisti e non, ed ogni giorno vedo menzogne e fake news da un lato, e traguardi e progressi nella transizione energetica dall’altro. I fossilisti, così potremmo chiamare le persone e le società legate al mondo del petrolio e del gas, ma anche i nuclearisti, i negazionisti climatici, e un po’ tutti quelli che sono poco avvezzi al cambiamento ed al progresso (i “nostalgici dell’inquinamento” potremmo addirittura chiamarli), si sono accorti a suon di GWh puliti generati, le rinnovabili sono passate oramai inevitabilmente all’attacco, anche con record verso il basso di PPA contrattualizzati, e puntano in meno di una decade a cambiare per sempre gli scenari di generazione prima elettrica, e successivamente di molecola (tramite l’idrogeno verde ed il biometano ad esempio). Il fatto che quest’anno sia l’anno del cambiamento del paradigma energetico è confermato anche dall’entità degli investimenti su scala globale relativamente alla transizione, ma soprattutto dal fatto che questi investimenti hanno superato quelli relativi all’energia fossile. Per il 2023 infatti circa 2,8 migliaia di miliardi di dollari saranno destinati a finanziare il settore energetico globale, ma di questi, 1,7 migliaia di miliardi andranno alle filiere delle tecnologie clean, come rinnovabili e green mobility, mentre il resto verrà impiegato nel comparto delle fossili.
E in Italia? Come stiamo andando?
Siamo su due binari distinti, che prima o poi convergeranno: da una parte stanno uscendo ed evolvendo, seppur lentamente, gli strumenti per continuare a decarbonizzare il nostro Paese tramite semplificazioni autorizzative, accettazione da parte della politica e della popolazione di nuovi impianti (per me a fine anno arriveremo a circa 5 GW tra impianti autorizzati e costruiti) e regolamentazioni di nuove tecnologie (e penso alle batterie, che proprio in questi giorni, tramite ARERA apriranno un nuovo, interessante e necessario mercato), ma dall’altro si vede chiaramente una impostazione delle big companies energetiche italiane, ora dopo l’uscita di Starace, sostanzialmente allineate nel pensiero, che sembrano in taluni casi favorevoli al cambiamento, almeno a comunicati stampa, ma nella sostanza non spingono quanto dovrebbero e parlano addirittura di fissione nucleare non tanto perché credano alla realizzazione di queste centrali (che per tempi, costi e accettazione da parte della cittadinanza non saranno mai costruite in Italia), ma solo per rallentare ulteriormente la decarbonizzazione e continuare a vendere petrolio e gas il più a lungo possibile. Questo perché? Perché ogni impianto solare casalingo, ogni auto elettrica in circolazione, ogni barca a emissioni zero che verrà prodotta, ed ogni bicicletta in più in giro nei nostri centri abitati, produce e produrrà inevitabilmente una riduzione di consumi di fossili, una riduzione di ricavi per le aziende delle filiere collegate, che sono generalmente più attente a fare quello che hanno sempre fatto, che a seguire i nuovi trend di mercato (che saranno sempre più diversificati e rapidi nel cambiamento).
Tutto male quindi? No, non tutto, assolutamente: l’idrogenodotto con partenza dall’Algeria al quale parteciperanno Eni e Snam è una ottima cosa (se l’idrogeno che trasporterà sarà verde chiaramente e se le molecole prodotte saranno usate per utilizzi intelligenti), così come l’innovativa  giga-factory di moduli 3SUN di Enel, il più grande stabilimento di moduli del continente.
Insomma, tra una resistenza da una parte, ed un allentamento dall’altra, l’Italia sta attuando la sua transizione e sono convinto che anche l’industria nostrana sia grande che piccola farà la sua parte, quella che guarderà al futuro e non al passato, quella che guarderà all’estero piuttosto che alla sola Italia come mercato di riferimento, insomma sopravviverà come è sempre avvenuto, chi si adatterà rapidamente ai macrotrend di mercato in tempi, modi e con capitali investiti corretti.
Il clima, seppur scocciato, almeno un po’ ringrazierà.
Questo articolo fa parte di una serie di articoli curati da Mauro Morini per pv magazine Italia. Gli articoli precedenti erano focalizzati sui principali trend del 2023, sul DL Semplificazioni e sulla diversificazione tecnologica.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/12/la-grande-corsa-allefficienza-fotovoltaica/,"OPINIONI,TECNOLOGIA E SCIENZA,ITALIA",MASSIMO IZZI,"GIUGNO 12, 2023",La grande corsa all’efficienza fotovoltaica,"Negli ultimi anni, la tecnologia fotovoltaica ha avuto uno sviluppo importante come fonte di energia sostenibile, fornendo una delle risposte più concrete all’impatto negativo della produzione di energia, basata sui combustibili fossili, sul riscaldamento globale e sul cambiamento climatico. Dai laboratori di ricerca alle linee di produzione industriali la corsa ad alzare i livelli di efficienza delle celle fotovoltaiche risulta inarrestabile. La ricerca su nuovi materiali ed architetture prosegue su un doppio binario: aumento di efficienza e riduzione dei costi di produzione.  Negli ultimi anni il tasso di crescita delle prestazioni dei dispositivi fotovoltaici ha conosciuto impennate mai viste prima come si può vedere dalla ben nota chart aggiornata continuamente dall’istituto governativo statunitense NREL.

Questa tabella si riferisce alle efficienze delle celle di laboratorio o linee pilota (credits: https://www.nrel.gov/pv/cell-efficiency.html).
La figura mostra le efficienze per diverse tecnologie fotovoltaiche. Le multigiunzione (che assorbono in ogni strato del dispositivo lo spettro della luce solare a diverse frequenze sommandone poi i diversi contributi) arrivano ad oltre il 40%; sono celle destinate principalmente ad applicazioni spaziali risultando in costi elevati di produzione attualmente di difficile applicazione su impianti “terrestri”. 
La tecnologia basata sul silicio cristallino (che rappresenta oltre il 90% del mercato mondiale) si stà avvicinando velocemente al suo limite teorico del 28%. La tecnologia dei cosiddetti film sottili dove un sottile strato di materiale attivo viene depositato su un substrato, generalmente vetro o plastica; questa tecnologia ha avuto un grande successo all’inizio del secolo per contrastare gli alti costi del silicio ma attualmente, dato che il prezzo del silicio è sceso di un ordine di grandezza, sembra segnare il passo in termini di crescita di efficienza rispetto alla tecnologia cristallina in silicio. A mio avviso, nel prossimo futuro, potranno avere un ruolo importante nella integrazione architettonica oppure in applicazioni agrivoltaiche.
Una particolare menzione meritano le cosiddette tecnologie “Emerging PV” dove vengono impiegati materiali organici polimerici ed inorganici che promettono una vasta duttilità di impiego (si possono stampare direttamente su un substrato) ed un costo molto basso. Al momento le loro limitazioni rivestono l’ambito della durabilità e dell’efficienza. Tra le tecnologie emergenti un ruolo sempre più importante stà acquisendo un nuovo materiale, la cosiddetta perovskite. La perovskite è un minerale di biossido di titanio di calcio, dotato di una struttura cristallina molto particolare e complessa che consente una maggiore capacità di assorbire la luce; per il futuro promette alta efficienza e basso costo di produzione dopo aver superato gli attuali problemi legati alla stabilità del materiale. Attualmente ha un grande successo come materiale da accoppiare ad una cella in silicio cristallino in configurazione monolitica o a quattro terminali assorbendo la radiazione solare ad alta frequenza e lasciando al silicio l’assorbimento dell’infrarosso. L’obiettivo è arrivare ad efficienze di oltre il 30% a costi competitivi per lo sviluppo industriale.
L’ENEA, in collaborazione con CNR ed RSE, all’interno del programma “Ricerca di Sistema elettrico – Progetto integrato Fotovoltaico ad alta efficienza”, sta lavorando su celle solari ad alta efficienza con materiali, architetture e processi innovativi per moduli fotovoltaici sostenibili, affidabili ed efficienti con l’obiettivo di ridurre il costo dell’energia elettrica e il consumo di suolo. In particolare, ENEA sta lavorando nei Centri ricerche di Portici (Napoli) e Casaccia (Roma), in collaborazione con l’Università degli Studi di Roma Tor Vergata, allo sviluppo della nuova generazione di celle solari con la tecnologia di accoppiamento perovskite/silicio, in grado di raggiungere efficienze maggiori del 28%. La cella in silicio è fabbricata in configurazione bifacciale con tecnologia ad eterogiunzione.
Il pacchetto sul cambiamento climatico della UE “Fit for 55” prevede che l’Italia raggiunga 64 GW di potenza fotovoltaica installata al 2030, rispetto ai 25 GW del 2022, generando una quantità di energia elettrica annua pari a 88 TWh, contro i 27,5 TWh del 2022. Per raggiungere tali obiettivi, lo sviluppo dell’alta efficienza della tecnologia fotovoltaica rappresenta la pietra angolare per la decarbonizzazione del sistema elettrico e contestualmente raggiungere i piani fissati per il contenimento dei limiti sul riscaldamento climatico e l’attuazione dei piani comunitari.
Di pari passo alla corsa all’alta efficienza dovrà attuarsi la creazione di una nuova filiera italiana del fotovoltaico che sia in grado recepire l’innovazione e trovare strade allo sfruttamento industriale per penetrare il mercato, La filiera dovrebbe coinvolgere anche il sistema di finanziamento bancario nazionale e linee di investimenti finanziari gestite da fondi; questo sì che ci renderebbe non del tutto dipendenti dal mercato asiatico come avviene oggigiorno.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/12/litaliana-nidec-e-la-sua-filiale-francese-si-sono-aggiudicate-il-piu-grande-contratto-di-stoccaggio-a-batteria-del-sudafrica/,"BATTERIE,INSTALLAZIONI E IMPIANTI,STOCCAGGIO,FRANCIA",GWÉNAËLLE DEBOUTTE,"GIUGNO 12, 2023",L’italiana Nidec e la sua filiale francese si sono aggiudicate il più grande contratto di stoccaggio a batteria del Sudafrica,"Nidec ASI, parte della divisione Energia e Infrastrutture del Gruppo italiano Nidec, ha firmato un accordo per l’installazione di sistemi di accumulo di energia a batteria (BESS) in un sito minerario in Sudafrica. L’accordo, del valore di oltre 50 milioni di euro, riguarda l’installazione di 43 unità di conversione che incorporano batterie e convertitori di potenza, per una capacità installata totale di 40 MW e una capacità di stoccaggio di 120 MWh. Secondo l’azienda, si tratta del più grande sistema di questo tipo installato nel Paese.
Le batterie, che hanno una durata di vita stimata di 15 anni, garantiranno almeno tre ore di consumo della miniera a piena potenza e dovrebbero fornire in media l’energia che manca alla miniera ogni giorno. Oltre all’intermittenza dell’energia solare, la rete elettrica locale soffre di un sottodimensionamento che può portare a lunghe interruzioni di corrente. Si tratta di una situazione che mette a rischio le operazioni quando il gestore della rete decide di ridurre il carico. La tecnologia di Nidec consentirà di stabilizzare l’alimentazione elettrica della miniera iniettando l’energia immagazzinata nelle batterie durante le interruzioni di corrente o le riduzioni di carico.
I moduli di accumulo a batteria di Nidec sostituiranno i generatori diesel utilizzati finora per evitare le interruzioni di corrente e saranno alimentati dalla produzione dell’impianto solare della miniera. Il sistema, progettato in Francia dal dipartimento di ingegneria di Nidec ASI, sarà completamente assemblato nello stabilimento di Roche-la-Molière, vicino a Saint-Etienne. Alcune apparecchiature elettroniche di potenza saranno prodotte da Nidec in Italia. I team francesi metteranno poi in funzione il sistema in loco nell’autunno del 2024 e provvederanno alla manutenzione a distanza da Roche-la-Molière, collaborando con un partner locale.
Franck Girard, presidente del consiglio di amministrazione di Nidec ASI SA, ha affermato: “L’esperienza sviluppata dai team di Roche-la-Molière nel corso degli anni viene ora premiata ancora una volta, grazie alla fiducia dimostrataci dai nostri clienti industriali in tutto il mondo. Nidec ASI ha ottime prospettive di sviluppo di in Francia, in particolare nella regione di Saint-Etienne, dove prevediamo di effettuare importanti investimenti, con un mercato BESS molto dinamico”.
Le vendite di Nidec ASI in Francia sono quadruplicate in 5 anni e le esportazioni rappresentano l’80% del totale. L’organico dell’azienda in Francia, che attualmente conta 190 persone, è destinato a salire a 250 l’anno prossimo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/12/le-piu-grandi-centrali-solari-del-mondo-6-parco-mohammed-bin-rashid-al-maktoum-eau/,"INSTALLAZIONI E IMPIANTI,MERCATI & POLITICHE,POLITICA,EMIRATI ARABI UNITI",GWÉNAËLLE DEBOUTTE,"GIUGNO 12, 2023",Le più grandi centrali solari del mondo. 6: Parco Mohammed bin Rashid Al Maktoum (EAU),"Il parco solare Mohammed bin Rashid Al Maktoum, situato a Saih Al-Dahal, a circa 50 chilometri a sud della città di Dubai, ha una superficie totale di 77 chilometri quadrati. La sua capacità attuale è di 1.527 MW e l’obiettivo è di raggiungere 5 GWp entro il 2030, con un investimento totale stimato di 50 miliardi di dirham emiratini (13,3 miliardi di euro).
Sviluppato dalla Dubai Electricity and Water Authority (DEWA), viene costruito in cinque fasi. La prima fase del parco è stata un parco solare da 13 MWp (DEWA 13) costruito da First Solar. È stato messo in funzione il 22 ottobre 2013. Con 152.880 moduli CdTe neri FS-385, produce circa 28 GWh all’anno.
La seconda fase è stata l’impianto da 200 MWp costruito al costo di 320 milioni di dollari (313 milioni di euro) da un consorzio guidato da ACWA Power e dalla società spagnola TSK, rispettivamente operatore e appaltatore principale. Questa seconda fase è stata messa in funzione il 22 marzo 2017. La fase comprende 2,3 milioni di pannelli fotovoltaici distribuiti su un’area di 4,5 km2. Il prezzo vincente è stato di 0,0589 dollari/kWh (0,0577 euro). Si trattava di un prezzo inferiore del 20% rispetto ai PPA noti all’epoca.
Nell’aprile 2015, DEWA ha poi annunciato l’espansione del parco, attraverso una terza fase da 800 MWp. Un consorzio guidato da Abu Dubai Future Energy Company (Masdar) e EDF Renewables si è aggiudicato il contratto per la fase 3 nel giugno 2016, a un prezzo di 0,0299 dollari/kWh (0,0293 euro). La terza fase è stata completata nel 2020.
La quarta fase combina 700 MW di energia solare a concentrazione (con 600 MW di tegole paraboliche e una torre solare da 100 MW) con altri 250 MWp di fotovoltaico. Entrambi sono dotati di accumulo di energia termica in sali fusi. Il prezzo di acquisto è fissato a 0,0730 dollari/kWh (0,0715 euro).
Infine, il 21 novembre 2019, DEWA ha annunciato la selezione di ACWA Power e Gulf Investment Corporation, rispettivamente come EPC e finanziatore, per la costruzione e la gestione della quinta fase, questa volta di 900 MW. L’investimento ammonta a 2,058 miliardi di AED (55 milioni di euro) e la costruzione dovrebbe essere completata entro la fine del 2022. Il prezzo di questa fase è estremamente basso: 0,016953 USD/kWh (€0,0166).
Questo articolo fa parte di una serie. Al 16esimo posto Mount Signal Solar (Stati Uniti), al 15esimo posto Copper Mountain Solar (Stati Uniti), al 14esimo posto Parco Villanueva (Messico), al 13simo posto Palen Solar (Stati Uniti), al 12esimo posto Escatrón-Chiprana-Samper (Spagna), all’11esimo posto Yanchi Ningxia (Cina), al 10esimo posto Noor Abu Dhabi (Emirati Arabi Uniti), al 9ono posto Kurnool (India), all’8avo posto Datong Solar Power Top Runner Base (Cina), al 7imo posto Nambulapulakunta (India).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/12/bozza-fer2-richiede-revisione-che-consideri-linflazione-aurora-energy-research/,"BANDI E ASTE,FINANZA,LEGGI & ATTI,MERCATI & POLITICHE,POLITICA,SVILUPPI DI MERCATO,ITALIA",SERGIO MATALUCCI,"GIUGNO 12, 2023",Bozza FER2 richiede revisione che consideri l’inflazione – Aurora Energy Research,"Dalla pubblicazione della bozza dello schema FER2 nell’agosto 2022, le aspettative di inflazione e le proiezioni del CAPEX sono aumentate, limitando il numero di progetti in grado di partecipare alle aste del decreto FER2, qualora il meccanismo d’asta rimanesse quello descritto nella bozza.
“Il meccanismo d’asta attualmente previsto dalla bozza di decreto deve essere modificato, in modo tale da permettere la partecipazione di un numero adeguato di impianti eolici offshore. Gli impianti nell’attuale pipeline che sarebbero in grado di fare un’offerta competitiva al momento sono solo quelli con un costo medio ponderato del capitale (WACC) vicino o inferiore al 7%”, spiega Aurora Energy Research.
Secondo l’outlook per il mercato italiano della società di ricerca nel settore energetico, le aspettative di inflazione per il periodo 2023/2024 sono state riviste al rialzo, con una media del 3% in più rispetto al sentimento di mercato precedentemente rilevato nel terzo trimestre del 2022.
“L’inflazione e l’aumento dei costi delle materie prime comportano il rischio significativo che ben pochi impianti siano in grado di presentare offerte competitive nelle prossime aste”, si legge nell’outlook per il mercato italiano presentato da Aurora.
Lo scenario centrale prevede che gli investimenti in rinnovabili e batterie in Italia tra il 2023 e il 2060 ammontino a 268 miliardi di euro.
“La necessità, a partire dal 2050, di ripotenziare o sostituire impianti rinnovabili entrati in funzione prima del 2030 porta a un aumento degli investimenti nel decennio 2051-2060, nonostante la diminuzione significativa dei CAPEX nel lungo periodo” ha spiegato Aurora Energy Research.
Questi investimenti non sono comunque sufficienti al raggiungimento degli obiettivi di neutralità climatica al 2050: Aurora stima, infatti, che per centrare l’obiettivo Net Zero entro il 2050 sarebbero necessari ulteriori investimenti per circa 93 miliardi di euro.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/12/la-produzione-di-energia-solare-fotovoltaica-continua-a-scendere-in-italia/,"MERCATI & POLITICHE,SVILUPPI DI MERCATO,FRANCIA,GERMANIA,ITALIA,PAESI BASSI,PORTOGALLO,SPAGNA",SERGIO MATALUCCI,"GIUGNO 12, 2023",La produzione di energia solare fotovoltaica continua a scendere in Italia,"Nella settimana del 5 giugno, la produzione di energia solare fotovoltaica ha battuto il record giornaliero nel mercato francese con 111 GWh generati lunedì.
“Rispetto alla settimana precedente, il mercato francese è stato anche l’unico a registrare un aumento della produzione di energia solare tra i principali mercati europei analizzati, con un incremento del 16%”, lo riporta AleaSoft Energy Forecasting.
Nel resto dei mercati, la società di previsioni spagnola ha osservato un calo del 9,4% nel mercato tedesco e in quello italiano, oltre a diminuzioni meno pronunciate nella penisola iberica, pari all’1,3% e allo 0,1% rispettivamente in Portogallo e Spagna.
Per la settimana del 12 giugno, le previsioni di produzione di energia solare di AleaSoft Energy Forecasting indicano che la produzione aumenterà in Spagna e Germania, ma potrebbe continuare a diminuire in Italia.
La settimana del 5 giugno si è conclusa con un aumento della domanda di energia elettrica in quasi tutti i mercati europei analizzati rispetto alla settimana precedente, ad eccezione del mercato portoghese.
“L’aumento più consistente, pari al 6,6%, è stato registrato nel mercato italiano, seguito da aumenti del 4,8% e del 4,7% nei mercati di Gran Bretagna e Francia, e dal 4,4% e dal 4,3% dei mercati olandese e spagnolo, rispettivamente. Il mercato tedesco, invece, dove in alcune regioni si è celebrata la festività del Corpus Domini, ha registrato l’aumento più contenuto, pari all’1,2%”.
Le temperature medie sono aumentate rispetto alla settimana precedente in tutti i mercati analizzati, con incrementi che vanno da 0,9 °C in Italia a 4,4 °C nei Paesi Bassi.
“Per la settimana del 12 giugno, secondo le previsioni di domanda di AleaSoft Energy Forecasting, si prevede un aumento della domanda in tutti i principali mercati europei analizzati, ad eccezione di quello belga”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
