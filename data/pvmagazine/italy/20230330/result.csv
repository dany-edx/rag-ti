url,tag,author,updated_date,title,contents
https://www.pv-magazine.it/2023/03/30/comunita-energetiche-modena-partecipa-al-bando/,"INSTALLAZIONI E IMPIANTI,EMILIA-ROMAGNA,ITALIA",LARA MORANDOTTI,"MARZO 30, 2023","Comunità energetiche, Modena partecipa al bando","Il progetto modenese è promosso dal Comune di Modena insieme ad Acer e Aess, l’Agenzia per l’energia e lo sviluppo sostenibile. Il fine è la costituzione di una comunità energetica denominata “Mo c’è”.
Acer candida una serie di immobili e Aess candida lo studio di pensiline fotovoltaiche da collocare nel parcheggio della propria sede in via Caruso.
L’energia prodotta sarà condivisa tra i partecipanti alla Cer attraverso la cabina elettrica di Modena est, in via Divisione Acqui, con costi in bolletta inferiori grazie agli incentivi alla produzione stabiliti dal Gestore dei servizi energetici (Gse) e al fatto che l’energia non utilizzata sarà reimmessa nella rete.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/30/impianto-fotovoltaico-galleggiante-alla-deriva-approda-misteriosamente-su-una-spiaggia-di-hong-kong/,"INSTALLAZIONI E IMPIANTI,HONG KONG",EMILIANO BELLINI,"MARZO 30, 2023",Impianto fotovoltaico galleggiante alla deriva approda misteriosamente su una spiaggia di Hong Kong,"Diverse parti di un impianto fotovoltaico galleggiante sono misteriosamente arrivate su due spiagge vicino a Hong Kong la scorsa settimana. Lo rivela l’organizzazione ambientale locale Kitti Green World, che ha pubblicato le immagini dell’impianto distrutto sul suo account Facebook.
Le immagini mostrano un’installazione con almeno 100 pannelli solari apparentemente ancora collegati tra loro tramite le strutture galleggianti.
Secondo il portale locale Line, il Dipartimento dell’agricoltura, della pesca e della conservazione di Hong Kong sta attualmente indagando sulla provenienza dell’impianto fotovoltaico e su come sia potuto finire sulle due spiagge. Finora, nessuno ha reclamato l’asset fotovoltaico.
Diversi membri del gruppo Facebook di Kitti Green World ritengono che la presenza dell’impianto sul luogo sia il risultato di uno smaltimento illegale dei rifiuti. È più probabile, tuttavia, che l’impianto fotovoltaico abbia perso il suo ancoraggio e sia stato trascinato dalle correnti marine da un’altra località alle due spiagge situate presso il parco marino di Sha Chau e Lung Kwu Chau, che si trova in acque aperte sul lato occidentale di Hong Kong.


 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/30/il-solare-alimentera-una-batteria-termica-di-taglia-industriale-a-salerno/,"ALTRE FORME DI STOCCAGGIO,BATTERIE,INSTALLAZIONI E IMPIANTI,TECNOLOGIA E SCIENZA,CAMPANIA,FINLANDIA,ITALIA",LARA MORANDOTTI,"MARZO 30, 2023",Il solare alimenterà una batteria termica di taglia industriale a Salerno,"Enel X, l’azienda del gruppo Enel specializzata nella fornitura di servizi energetici innovativi, e Gruppo Magaldi intendono installare una batteria termica di taglia industriale presso lo stabilimento di IGI, fornitore del Gruppo Ferrero, con sede nell’area industriale di Buccino, in provincia di Salerno.
La batteria, ribattezzata Magaldi Green Thermal Energy Storage (MGTES), è stata sviluppata da Gruppo Magaldi e avrà una capacità di accumulo pari a 13 MWh termici giornalieri. Sarà alimentata da un impianto fotovoltaico da 5 MW attualmente in costruzione presso lo stesso stabilimento.
Il sistema di stoccaggio è in grado rilasciare l’elettricità accumulata sotto forma di vapore ad alta temperatura. Utilizza comune sabbia asciutta non trattata come mezzo di accumulo e funziona con tubi contenenti aria. Quando quest’aria viene riscaldata, viene pompata attraverso i tubi e raggiunge la sabbia, che a sua volta viene riscaldata fino a 600 C.
Il sistema di fluidizzazione è il cuore della tecnologia data la sua elevata diffusività termica. Il produttore garantisce che tale sistema è ben isolato e che le perdite termiche sono inferiori al 2% al giorno. Sostiene, inoltre, che l’assenza di convezione e l’isolamento del serbatoio limitino lo scambio termico con l’esterno dell’involucro, minimizzando così le perdite di energia. Il sistema viene scaricato invertendo lo scambiatore di calore integrato all’interno del sistema di fluidizzazione e l’energia immagazzinata viene rilasciata come vapore surriscaldato.
La temperatura operativa del sistema può raggiungere i 1.000 gradi Celsius e la sua efficienza di andata e ritorno è, secondo quanto riferito, superiore al 90% per la produzione di calore e tra il 35% e il 45% per la generazione di elettricità.
L’impianto di Salerno dovrebbe entrare in funzione nella seconda parte del 2024.
“La nostra tecnologia di accumulo può essere utilizzata nella sezione vapore delle centrali termoelettriche esistenti basate sul ciclo Rankine o sugli impianti con turbine a gas a ciclo combinato (CCGT) ”, ha dichiarato a Letizia Magaldi, vicepresidente esecutivo di Magaldi Green Energy, in una recente invervista con pv magazine.
Francesco Venturini, Responsabile di Enel X ha dichiarato: “Il sistema Mgtes fa compiere un passo in avanti al settore degli accumuli, potendo garantire grande efficienza anche per i processi industriali che richiedono temperature elevate; il tutto grazie a una tecnologia italiana, a sua volta sostenuta da una filiera italiana”.
“L’Italia ha risorse e competenze per svolgere un ruolo di rilievo nella filiera delle batterie nello stoccaggio energetico, fattore abilitante nella produzione di energie rinnovabili in continuo, contribuendo così a rendere stabile e sicuro l’intero sistema”, sono invece le parole di Mario Magaldi, presidente del Gruppo Magaldi.
Il gruppo ha recentemente fatto entrare in esercizio una batteria simile in Finlandia, dove l’utility finlandese Vatajankoski e la startup locale Polar Night Energy la stanno usando per servizi di teleriscaldamento forniti alla città finlandese occidentale di Kankaanpää.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/30/sembra-di-essere-tornati-ai-tempi-del-solarexpo/,"SVILUPPI DI MERCATO,EMILIA-ROMAGNA,ITALIA",LARA MORANDOTTI,"MARZO 30, 2023",‘Sembra di essere tornati ai tempi del Solarexpo’,"
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
