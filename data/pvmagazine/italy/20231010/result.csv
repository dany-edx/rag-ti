url,tag,author,updated_date,title,contents
https://www.pv-magazine.it/2023/10/10/edison-firma-ppa-con-kgal-per-impianto-da-150-mw-nel-viterbese/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO",SERGIO MATALUCCI,"OTTOBRE 10, 2023",Edison firma PPA con KGAL per impianto da 150 MW nel viterbese,"Edison e il gestore tedesco del fondo per le energie rinnovabili KGAL hanno firmato un Power Purchase Agreement (PPA), volto alla realizzazione di un impianto fotovoltaico nel Lazio.
“Con una potenza installata di circa 150 MW, l’impianto sarà uno dei fotovoltaici più grandi in Italia”, scrivono le due società, commentando l’accordo della durata decennale.
Edison, il cui focus storico è sulla filiera del gas naturale dalla produzione alla vendita, ha spiegato a pv magazine Italia che l’impianto realizzato e gestito da KGAL è in provincia di Viterbo, aggiungendo che si tratta di una misura, parte di un programma più ampio della società con sede a Milano, il cui obiettivo è gestire a mercato impianti rinnovabili di produttori terzi all’interno di un piano di investimenti per 5 miliardi nelle rinnovabili da qui al 2030.
“Siamo interessati a valutare altri accordi di questo tipo per rafforzare il nostro portafoglio e incrementare l’energia green a disposizione dei nostri clienti”, ha commentato la società via mail, aggiungendo che non può condividere i dettagli finanziari dell’operazione.
Il PPA prevede il ritiro da parte di Edison di tutta l’energia rinnovabile prodotta (attestato dalle relative garanzie di origine). L’impianto, che dovrebbe produrre circa 240 GWh annui, dovrebbe entrare in esercizio nel secondo semestre del 2024. Il team negoziale di KGAL è stato affiancato dalla Law firm Green Horse.
“Il PPA tra Edison e KGAL, considerata la size del progetto sottostante, rappresenta un incoraggiante indicatore per il mercato”, Carlo Montella, Managing Partner di Green Horse Legal Advisory, ha detto a pv magazine Italia.
Secondo Cerved, in Europa sono stati siglati fino a oggi 45 GW di PPA. L’Italia rappresenta circa il 3% del mercato europeo, con circa 2 GW.
“Il mercato delle rinnovabili sicuramente beneficerebbe, ai fini di un suo maggior sviluppo, di una maggiore offerta di PPA, sia fisici con traders e utilities che virtuali con aziende investment grade, anche di durata inferiore a 10 anni se del caso, al fine di non penalizzare eccessivamente gli sponsor nell’attuale contesto di mercato. Secondo le nostre analisi, riteniamo che anche il mercato del project finance non recourse si strutturerà per offrire soluzioni basate su PPA più brevi e quindi con un maggior rischio merchant”, ha aggiunto Montella.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/10/la-francia-amplia-i-limiti-delle-comunita-energetiche/,"INSTALLAZIONI E IMPIANTI,LEGGI & ATTI,MERCATI & POLITICHE,POLITICA,FRANCIA",MARIE BEYER,"OTTOBRE 10, 2023",La Francia amplia i limiti delle “comunità energetiche”,"Il governo francese ha approvato ufficialmente il decreto previsto per aumentare la distanza massima tra i membri delle comunità energetiche per l’autoconsumo da 2 km a 20 km.
In base alla nuova normativa, le iniziative di autoconsumo collettivo possono espandersi fino a 10 km nelle regioni periurbane (in prossimità di un centro urbano) e fino a 20 km nelle aree rurali. Questo perimetro specifica la distanza tra i due partecipanti più lontani all’interno di una comunità energetica. Per soddisfare questi criteri aggiornati, la persona giuridica organizzatrice deve comunque richiedere un’esenzione dal precedente requisito di distanza.
“I comuni che possono essere considerati a carattere rurale sono quelli appartenenti alle categorie città rurali, ambienti rurali con habitat disperso e ambienti rurali con habitat molto disperso”, hanno dichiarato le autorità francesi. “I comuni che possono essere considerati a carattere periurbano sono quelli appartenenti alle categorie piccole città e cinture urbane della griglia di densità comunale stabilita dall’Istituto Nazionale di Statistica”.
A marzo, la Francia ha introdotto le comunità energetiche dopo un’ampia fase pilota. Il concetto di comunità energetica unisce consumatori vicini e produttori di energia fotovoltaica in un’unica entità di autoconsumo.
Allo stesso modo, diversi altri Paesi europei, come Italia, Spagna e Portogallo, hanno implementato misure per facilitare la crescita delle comunità energetiche.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/10/aleasoft-aumento-della-domanda-di-energia-diminuzione-produzione-fotovoltaica-in-europa/,"MERCATI & POLITICHE,SVILUPPI DI MERCATO,EUROPA OCCIDENTALE,EUROPA ORIENTALE,FRANCIA,GERMANIA,ITALIA,PAESI BASSI,SPAGNA",SERGIO MATALUCCI,"OTTOBRE 10, 2023","AleaSoft: aumento della domanda di energia, diminuzione produzione fotovoltaica in Europa","AleaSoft Energy Forecasting prevede che, per la settimana del 9 ottobre, la domanda di elettricità aumenterà nella maggior parte dei mercati europei analizzati, ad eccezione della Spagna, dove il 12 ottobre si celebrerà la festa nazionale. Le temperature dovrebbero anche diminuire nella maggior parte del Continente.
“Nella settimana del 2 ottobre, l’evoluzione della domanda di energia elettrica rispetto alla settimana precedente non ha mostrato una tendenza comune nei mercati europei analizzati. In alcuni casi, la domanda è aumentata rispetto alla settimana precedente”, ha detto AleaSoft Energy Forecasting, aggiungendo che, nello stesso periodo, le temperature medie sono diminuite tra 1,6 °C e 0,2 °C nella maggior parte dei mercati analizzati.
Durante la settimana passata, la produzione di energia solare è diminuita in tutti i mercati analizzati rispetto alla settimana precedente. Il mercato tedesco ha registrato il calo maggiore, pari al 28%. Negli altri mercati, il calo della produzione
produzione di energia solare varia dal 9,1% del Portogallo al 4,3% della Francia. “Secondo le previsioni di AleaSoft Energy Forecasting sulla produzione di energia solare per la settimana del 9 ottobre, si prevede una diminuzione della produzione di energia solare in tutti i mercati analizzati, ad eccezione di quello spagnolo”.
Ieri i prezzi del petrolio a livello globale sono aumentati di circa il 4% dopo l’attacco di Hamas in Israele. Nonostante la produzione minima di idrocarburi di Israele e l’inutilizzo del giacimento offshore Gaza, l’aumento è legato alle speculazioni sull’eventuale allargamento del conflitto e di come questo possa poi influire sulla produzione di energia in Medio Oriente. Martedì mattina i prezzi sono leggermente diminuiti.
Secondo una nota dell’analista di Axpo Andy Sommer di inizio settimana, le prospettive dei mercati energetici europei stanno migliorando a causa delle condizioni meteorologiche europee di settembre e della ripresa nucleare francese.
Due settimane fa sono emersi segnali di una crescente convergenza dei prezzi dell’elettricità in Europa, eccezione fatta per il mercato Nord Pool. La media settimanale più alta di due settimane fa, 116,21 €/MWh, è stata raggiunta ancora una volta sul mercato italiano, con prezzi però molti simili a quelli degli altri mercati:  da 91,68 €/MWh nel mercato britannico a 113,67 €/MWh nel mercato portoghese.
Settimana scorsa, nella prima settimana di ottobre, le medie settimanali sono state invece inferiori a 85 €/MWh nella maggior parte dei mercati elettrici europei analizzati, fatta eccezione per i mercati spagnolo, portoghese e italiano, dove le medie sono state rispettivamente di 105,23 €/MWh, 105,41 €/MWh e 120,79 €/MWh. Il prezzo medio più basso, 5,45 €/MWh, è stato raggiunto nel mercato nordico. Negli altri mercati analizzati, prezzi variavano da 74,20 €/MWh nel mercato tedesco a 82,61 €/MWh nel mercato olandese.
Gli aumentati rischi geopolitici sono quindi un test per i mercati elettrici europei per diverse ragioni. La convergenza dei prezzi è stata una coincidenza temporanea? L’aumento e la variabilità dei prezzi contribuiranno a un maggior ruolo, soprattutto strategico, del fotovoltaico? Avrà un eventuale aumento dei prezzi conseguenze sulle decisioni delle società di firmare PPA?
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/10/azienda-di-san-marino-soddisfa-il-100-del-fabbisogno-grazie-a-590-kw-di-fotovoltaico/,"INSTALLAZIONI E IMPIANTI,SAN MARINO",LARA MORANDOTTI,"OTTOBRE 10, 2023",Azienda di San Marino soddisfa il 100% del fabbisogno grazie a 590 kW di fotovoltaico,"L’azienda Meloni Walter, realtà che dagli anni ’60 nella Repubblica di San Marino è attiva nell’ingrosso di prodotti per l’igiene della casa e la cura della persona, sta vivendo un importante processo di trasformazione per ridurre il suo impatto ambientale.
In questo percorso virtuoso si colloca anche la recentissima installazione di un impianto fotovoltaico sulla copertura della sede, per una potenza totale di 590 kW. “Una fonte continua e potenzialmente infinita a cui attingere, sia per un significativo risparmio sulle bollette, i cui continui rincari sono ormai divenuti insostenibili, sia per ridurre l’emissione di CO2 e non aggravare il riscaldamento globale che innesca il cambiamento climatico”.
“I pannelli in silicio installati sul tetto della nostra sede permetteranno una produzione di energia elettrica annua di 650.000 kwh e saranno in grado i coprire il 100% del fabbisogno sia dell’azienda, sia dei punti vendita PiùMe in territorio sammarinese”, sono i dati divulgati dalla Meloni Walter.
“Considerando che la sola CO2 derivante dalla combustione del carbone è responsabile di ben l’81% delle emissioni di gas serra ed è la principale causa del riscaldamento globale, per ridurne drasticamente il livello, un primo passo è sicuramente quello di puntare di più sulle fonti di energia rinnovabile, in primis il sole. Ed è nell’ottica di una sempre maggiore sostenibilità ambientale che la nostra azienda si è dotata di un impianto fotovoltaico per l’autoproduzione del proprio fabbisogno energetico”, ha dichiarato l’azienda.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/10/record-solari-in-europa-centrale-a-settembre/,"MERCATI & POLITICHE,SVILUPPI DI MERCATO,EUROPA OCCIDENTALE,EUROPA ORIENTALE,GERMANIA,POLONIA,TURCHIA",PV MAGAZINE,"OTTOBRE 10, 2023",Record solari in Europa centrale a settembre,"La Germania e l’Europa centrale hanno registrato le più alte irradiazioni di settembre in almeno 17 anni. Questi livelli hanno raggiunto il 130-140% delle medie storiche di settembre, secondo i dati raccolti da Solcast, una società di DNV, tramite l’API Solcast.
Le irradiazioni record sono state causate da un modello di blocco “Omega” che ha mantenuto l’alta pressione stagnante sull’Europa centrale, con conseguente cielo costantemente sereno, ma ha spinto nuvole e tempeste verso sud. Questo schema è simile ad altre estati tardive di El Niño nella regione, ma è stato più persistente e ha portato alla più alta irradianza di settembre osservata sulla Germania e sull’Europa centrale nei 17 anni di dati Solcast. Questo modello ha portato anche a precipitazioni concentrate più a sud, causando inondazioni in Grecia, Turchia e Spagna. Le nuvole associate a queste piogge hanno anche ridotto l’irraggiamento in queste regioni.
Questi modelli hanno portato a un’irradiazione significativamente più alta del normale per settembre, dalla Germania alla Russia. Per compensare un agosto più nuvoloso del normale, i fornitori di energia solare hanno registrato fino al 130% delle medie storiche per settembre. Come si può notare dal GHI giornaliero inferiore alla media, la Germania e la Polonia hanno ricevuto per tutto il mese circa la stessa irradiazione della Spagna e del Portogallo. Questo schema è insolito, soprattutto se si considerano le giornate più corte al nord.

Sebbene questi modelli siano coerenti con i precedenti anni di El Niño, il risultato di quest’anno è eccezionale. L’analisi delle serie storiche di Solcast indica un aumento significativo dell’irraggiamento a settembre, superiore a quello di qualsiasi anno della storia recente. Grandi città come Berlino, Monaco, Praga e Varsavia hanno registrato livelli di irraggiamento elevati a settembre, con risultati più vicini alle medie di agosto che a quelle di settembre. Al contrario, la penisola iberica e la Grecia hanno registrato livelli più bassi, con Lisbona e Atene che hanno catturato solo circa l’80% del loro tipico irraggiamento di settembre.
 
 
Solcast produce questi dati tracciando le nuvole e gli aerosol con una risoluzione di 1-2 km a livello globale, utilizzando dati satellitari e algoritmi AI/ML proprietari. Questi dati vengono utilizzati per guidare i modelli di irraggiamento, consentendo a Solcast di calcolare l’irraggiamento ad alta risoluzione, con un bias tipico inferiore al 2%, e anche le previsioni di tracciamento delle nuvole. Questi dati sono utilizzati da più di 300 aziende che gestiscono oltre 150 GW di impianti solari a livello globale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
