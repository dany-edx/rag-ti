url,tag,author,updated_date,title,contents
https://www.pv-magazine.it/2023/05/10/collegato-in-rete-impianto-per-lautosufficienza-energetica-di-azienda-oil-gas/,"INSTALLAZIONI E IMPIANTI,ITALIA,LOMBARDIA",LARA MORANDOTTI,"MAGGIO 10, 2023",Collegato in rete impianto per l’autosufficienza energetica di azienda oil&gas,"SunCity, in collaborazione con il partner installatore Margor, ha ultimato i lavori di installazione di un impianto fotovoltaico a terra presso l’azienda Stanadyne che, parte di un gruppo americano, è  specializzata in sistemi di iniezione di carburante diesel e benzina a Castenedolo, in provincia di Brescia.
La formula scelta è il noleggio operativo, formula alternativa all’acquisto e al leasing che consente, dietro pagamento di un canone periodico, di acquisire l’impianto per uno specifico arco temporale, senza sostenere la spesa dell’acquisto.
L’impianto ha una potenza di circa 478 kW con una producibilità annua dichiarata di 573.600 kWh. I moduli installati sono JA Solar, mentre gli inverter sono Huawei.
“La nostra attività ci porta ad essere molto energivori e questo impianto ci porta ad essere più autosufficienti e diminuire il nostro approvvigionamento esterno. Negli anni abbiamo aumentato la nostra sensibilità ai temi ambientali anche perchè  i nostri clienti, soprattutto quelli più importanti, vogliono che i loro fornitori siano sempre più attenti agli aspetti di sostenibilità”, ha detto Guido Terzi, direttore dello stabilimento di Stanadyne.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/10/in-veneto-europa-verde-propone-138-mw-di-fotovoltaico-in-rotonda-e-la-nascita-di-una-comunita-energetica/,"MERCATI & POLITICHE,POLITICA,SVILUPPI DI MERCATO,ITALIA,VENETO",LARA MORANDOTTI,"MAGGIO 10, 2023","In Veneto Europa Verde propone Comunità Energetica e 1,38 MW di fotovoltaico in rotonda","Un impianto fotovoltaico di 4.600 pannelli fotovoltaici e 1,38 MW di potenza, installato nella rotonda di Arzignano, un terreno di circa 18.000 mq vicino alla zona industriale, garantirebbe il fabbisogno di almeno 236 famiglie autosufficienti energeticamente e darebbe il via alla nascita di una Comunità Energetica. È questo il calcolo realizzato da Europa Verde Valchiampo e la relativa proposta politica avanzata di recente.
“La nostra è una proposta politica con la riflessione che molte aree, un tempo agricole, sono state inglobate nell’espansione urbanistica delle città pur non trovando una destinazione d’uso. Il caso che abbiamo portato è quello di una grande area all’interno di un’infrastruttura viaria, più semplicemente lo spazio interno di una rotonda molto grande”, il co-portavoce regionale di Europa Verde – Verdi del Veneto ha spiegato.
“Certo che parliamo di un’area privata, ma qualche anno fa abbiamo sentito dell’ipotesi di un progetto di Grande Distribuzione, un supermercato dentro la rotonda. Un progetto di cui non auspichiamo la realizzazione perché aggraverebbe solo la circolazione, la sicurezza viaria e la cementificazione, e di cui non abbiamo comunque bisogno, tanti ce ne sono in zona”.
Per approfondire il tema, pv magazine Italia ha intervistato il portavoce Bruttomesso che ha sottolineato l’importanza di una posizione politica. “Come federazione politica abbiamo al nostro interno iscritti che provengono da aziende che progettano impianti fotovoltaici, a terra o sugli edifici, che guidano la parte tecnica nelle nostre proposte. Noi non vogliamo sostituirci alle aziende progettiste, anzi, ma io credo che una proposta che provenga dalla politica debba essere in parte tecnica per indicare il potenziale dell’idea”.
pv magazine: Come siete arrivati alla stima del potenziale installabile di 1,38 MW?
Non abbiamo stilato un documento pubblicabile per una proposta così piccola. La stima dei nostri tecnici è cautelativa, soprattutto se pensiamo che per la creazione di una Comunità Energetica l’impianto non può superare 1 MW. Abbiamo comunque calcolato moduli 1 x 1,66 metri su due file con il lato corto verso il suolo, inclinazione 30° e 7 metri di passo tra le file. Per la producibilità, con calcoli a ribasso, 300 W a modulo. I miei tecnici mi riferiscono che il potenziale è più alto, ad esempio potrebbero starci 200 moduli in più e che la potenza del singolo modulo dovrebbe aggirarsi sui 330W.
Ci sono difficoltà per la reale fattibilità?
No, se non la volontà dei proprietari (per un impianto privato o come prosumer in una CER) e quella della costituzione di una realtà locale che pensi ad una Comunità Energetica realizzata dai cittadini.
Quali passi state facendo in questa direzione?
A breve organizzeremo un incontro territoriale per promuovere le comunità energetiche, abbiamo inviato all’amministrazione locale il comunicato oltre ad essere in contatto. Inoltre, il beneficio coinvolge anche imprenditori: la rotonda è stata costruita per la viabilità dell’area industriale e parliamo del polo della Concia. Occorre far sapere che cittadini, amministrazione e imprenditori possono essere prosumer insieme.
Quali sono altri potenziali della zona?
Nella zona, un fondovalle pedemontano, ad oggi non sono presenti impianti a terra. Le aree fin da subito disponibili e molto presenti nell’area sono ex-discariche, ex cave, parcheggi pubblici e della GDO. Sulle prime, l’ente gestore idrico locale ha pianificato in una discarica l’installazione di un impianto da 2,3 MW, su cui sono intervenuto per sensibilizzare e spingere a progettare anche sulle altre discariche. Oltre alla realtà locale, in tutto il Veneto esistono molte cave, discariche, grandi impianti produttivi dismessi e grandi parcheggi delle GDO, potenzialmente potenziali.
A che punto siamo con la creazione di comunità energetiche in Veneto?
Siamo ancora in un momento di informazione e promozione. Certo, stanno partendo i primi progetti, ma per accelerare la nascita delle CER servirebbe che la politica spingesse in due direzioni. La prima è destinare fondi per gli studi di fattibilità, vero fulcro per decretare l’avvio di un’idea di CER. Inoltre, è auspicabile che tutte le amministrazioni pubbliche realizzassero nei propri territori gli studi territoriali per mettere a disposizione tetti e terreni pubblici: se cittadini o imprenditori, o le stesse amministrazioni, conoscessero le aree utilizzabili per installare un impianto rinnovabile per creare una CER, si agevolerebbe la progettazione. Le comunità che stanno pensando di costituire una CER, ad esempio a Vicenza o Padova, non sanno dove potrebbero pianificare l’installazione di un FV. Ecco quindi che, se in ogni comune ci fosse uno studio sulle aree disponibili, potremmo accelerare il processo di nascita di CER. Dal prossimo anno comunque dovremmo vedere moltiplicarsi i progetti in Regione Veneto.
 
 

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/10/entro-il-2026-in-italia-20-000-tonnellate-di-pannelli-da-riciclare/,"INDUSTRIA & FORNITORI,LEGGI & ATTI,MERCATI & POLITICHE,MODULI,TECNOLOGIA E SCIENZA,ITALIA",SERGIO MATALUCCI,"MAGGIO 10, 2023",Entro il 2026 in Italia 20.000 tonnellate di pannelli da riciclare,"Per adempiere ai propri obblighi, i produttori/importatori di moduli (ossia i primi soggetti che immettono i moduli nel mercato nazionale) devono iscriversi al registro AEE ed aderire ad un sistema collettivo/consorzio. I consorzi, secondo normativa debbono essere senza scopo di lucro, dotati di uno statuto approvato dal Ministero dell’Ambiente. I Consorzi debbono, inoltre, aderire al CDCRAEE, l’ente che regola la raccolta dei moduli del settore domestico nel circuito delle isole ecologiche e garantire l’accantonamento di parte del contributo versato dal produttore in un trust. Cobat RAEE è uno dei principali sistemi collettivi in Italia e fa parte della Piattaforma multiconsortile e multifiliera che si occupa, da oltre un trentennio, della gestione di prodotti giunti a fine vita. Oltre ai RAEE, infatti, Cobat gestisce batterie e accumulatori esausti, pneumatici fuori uso, materiali compositi e tessili giunti a fine vita.
pv magazine Italia: Sappiamo che in questo campo le leggi sono di centrale importanza. Quale il futuro scenario normativo? Cosa ci dobbiamo aspettare?
Da qualche tempo si ipotizza l’emanazione da parte del MASE del regolamento che normerà la preparazione per il riutilizzo dei pannelli fotovoltaici e che rappresenta un passaggio molto importante per rispettare la gerarchia europea dei rifiuti. Nel caso del pannello fotovoltaico, si tratterebbe di verificare se esso possa ancora essere utile, magari con un’efficienza minore, per altri impieghi.
pv magazine Italia: Quali i futuri tassi di crescita? Quanti pannelli verranno raccolti nei prossimi anni?
Considerando un’obsolescenza di circa 25 anni, da uno studio che come Cobat Raee abbiamo condotto, emerge che, tra il 2025 e il 2026 in Italia, si dovrebbe poter arrivare a raccogliere circa 20.000 tonnellate di pannelli giunti a fine vita. Si tratta di una stima che non tiene conto di variabili che potrebbero cambiare di molto lo scenario: per esempio, eventuali politiche statali di incentivazione per le rinnovabili potrebbero portare ad una prematura dismissione di alcuni impianti per favorirne versioni maggiormente performanti, provocando, di fatto, la necessità di gestire anzitempo il fine vita di una quantità potenzialmente importante di moduli.
pv magazine Italia: Quali sono le materie recuperate? Quali le parti più facili da recuperare?
Al termine del trattamento sviluppato da Cobat RAEE, si ottengono: vetro, polvere di silicio, metalli preziosi e plastica.
Per quanto riguarda il vetro, il materiale impiegato nei pannelli è di ottima qualità perché deve garantire la massima trasparenza per ottimizzare i raggi solari. Il vetro, che tramite il processo messo a punto da Cobat RAEE viene recuperato per oltre il novantacinque/novantasette per cento, è pulito, trasparente e può essere rivenduto in vetreria.
L’alluminio proveniente dalla cornice costituisce il quindici/diciotto per cento del peso totale del pannello e può essere rivenduto tale e quale.
Una volta terminato il processo, rimane una frazione minimale molto fine, una sorta di borotalco all’interno del quale si trovano silicio, metallo e residui vetrosi estremamente ridotti. Sono in corso degli studi per capire se e come è possibile valorizzare anche quest’ultima parte. In alcuni casi c’è la presenza di argento in quantità non trascurabili anche se trattasi di dati che variano a seconda della generazione, tipologia e marca del modulo.
pv magazine Italia: Quali sono i diversi tipi di trattamento?
Il trattamento di tipo meccanico è il più diffuso, ma esistono in fase sperimentale anche processi termici e chimici. Il processo di tipo meccanico messo a punto da Cobat RAEE e usato nei suoi tre impianti in Piemonte, Marche e Puglia – capaci dunque di coprire le esigenze sull’intero territorio nazionale – consente di recuperare una percentuale del pannello decisamente importante, ovvero il novanta/novantaquattro percento in peso.
Per mezzo della nostra tecnologia di trattamento, il pannello viene, per prima cosa, privato della cornice in alluminio, in seguito viene capovolto su di un nastro trasportatore. A questo punto il modulo, passando attraverso dei cilindri rotanti, viene abraso della parte di vetro che mantiene inalterate le proprie eccellenti qualità. Il resto del modulo fotovoltaico viene sottoposto a macinazione e le frazioni rame, alluminio e silicio vengono divise per granulometria e composizione.
Altri trattamenti meccanici provano a sfruttare modalità diverse. In Giappone e in alti Paesi europei, si sta sperimentando un sistema di separazione del vetro che scolli (prevalentemente tramite raggi infrarossi) la superficie trasparente dalla parte sottostante. Al momento non risulta una tecnologia particolarmente premiante, in quanto i parametri cambiano completamente in base allo spessore del modulo.
Oltre al trattamento meccanico, c’è quello chimico: una tecnologia, anch’essa ancora sperimentale, che ricorre a costosi e difficili bagni acidi.
Infine, esiste il trattamento termico: un apposito forno brucia le componenti plastiche all’interno del modulo, lasciando al trattamento le parti vetrosa e metallica, che – però – debbono essere separate. Un impianto a Mestre, sviluppato dal Gruppo Innovatec insieme a Veritas SpA, sta sperimentando proprio questa tecnologia. Questo trattamento consente di recuperare il vetro al cento per cento, che però deve essere successivamente pulito per ottenerne la massima purezza.
pv magazine Italia: Come funziona la raccolta al momento? 
I moduli giunti a fine vita vanno raccolti, trasportati, stoccati e conferiti all’impianto di riciclo autorizzato da raccoglitori in possesso delle autorizzazioni per il trasporto dei RAEE. In base al volere del legislatore, i moduli che derivano da impianti sotto i 10 kw sono considerati RAEE domestici e quindi la loro raccolta viene gestita tramite il circuito delle isole ecologiche comunali. Il privato cittadino o l’installatore che abbia l’iscrizione ad una specifica categoria dell’albo gestori ambientale, può trasportare i moduli derivanti da impianti sotto i 10 kw direttamente dall’impianto all’isola ecologica di riferimento. Viceversa, i moduli installati in impianti superiori ai 10 kw rientrano nei RAEE professionali e pertanto la raccolta di questi dispositivi a fine vita deve avvenire esclusivamente tramite aziende di raccolta autorizzate che al momento del ritiro rilascino un documento di trasporto rifiuti denominato “formulario”, garantendo la tracciabilità dalla raccolta dei moduli al conferimento nell’impianto di riciclo finale.
Per i moduli installati in impianti incentivati che sono giunti a fine vita e per i quali viene richiesto lo smaltimento al consorzio di adesione del produttore/importatore degli stessi, il GSE richiede inoltre un certificato di smaltimento che il consorzio deve rilasciare al proprietario dell’impianto per sua trasmissione al GSE stesso. In Cobat RAEE, per esempio, è il tool informatico ad uso dei proprietari che genera a valle delle operazioni di raccolta e riciclo gli attestati per il GSE, ottimizzando e velocizzando la prassi.
pv magazine Italia: Come si può aumentare l’efficienza della raccolta?
Allo scopo di facilitare e massimizzare la raccolta, Cobat RAEE ha adottato strumenti e misure sviluppati anche grazie al know-how acquisito nella lunga storia della Piattaforma Cobat. Nel caso specifico del fotovoltaico, lo studio della normativa e delle logiche del comparto ha portato Cobat RAEE a puntare dritto verso la digitalizzazione, creando un sistema informatico in cui è possibile registrare le matricole dei pannelli immessi nel mercato. Per un tracciamento ancora più efficace, grazie ad un tool integrato nel sistema, i pannelli possono essere geolocalizzati. Gli installatori/soggetti responsabili possono così elaborare agevolmente il certificato richiesto dalla Legge e – soprattutto – richiedere il ritiro dei moduli quando giunti a fine vita.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/10/la-cella-solare-di-calcopirite-raggiunge-unefficienza-dell112-grazie-alla-lega-dargento/,"INDUSTRIA & FORNITORI,MODULI,TECNOLOGIA E SCIENZA,WORLD",EMILIANO BELLINI,"MAGGIO 10, 2023","La cella solare di calcopirite raggiunge un’efficienza dell’11,2% grazie alla lega d’argento","I ricercatori dell’Università di Uppsala in Svezia hanno fabbricato una cella solare in calcopirite (CuGaSe2 o CGSe) utilizzando una limitata quantità di argento (Ag) per legare l’assorbitore del dispositivo.
“L’obiettivo del nostro attuale progetto Stable Inorganic TAndem (SITA), finanziato dall’UE, è quello di realizzare una cella superiore in calcopirite ad ampio gap per dispositivi fotovoltaici in tandem con la cella inferiore in silicio”, ha dichiarato il ricercatore Jan Keller a pv magazine. “Quindi, nel prossimo passo, dobbiamo trasferire il processo ai contatti posteriori trasparenti. Nella nostra precedente ricerca abbiamo dimostrato il potenziale per realizzare celle solari in calcopirite ad ampio gap con un band gap leggermente più basso di circa 1,45 eV su contatti posteriori altamente trasparenti”.
L’uso della lega d’argento migliora la crescita dei grani e la qualità del cristallo, riducendo i difetti dannosi e compensando la bassa energia di bandgap dell’assorbitore CuGaSe2. Il CuGaSe2 ha un’energia di band-gap di 1,7 eV e finora è stato utilizzato in celle solari con un fattore di riempimento e una tensione a circuito aperto limitati.
“Oltre alle perdite direttamente correlate allo strato di CuGaSe2, si suppone che la ricombinazione dell’interfaccia frontale sia pronunciata quando si utilizza un buffer standard di solfuro di cadmio (CdS)”, hanno dichiarato gli scienziati, sottolineando di aver testato dispositivi con strati buffer di CdS e strati di ossido di zinco-stagno (ZTO) cresciuti tramite deposizione atomica su strato (ALD).
Il team di ricerca ha utilizzato un processo di co-evaporazione a tre stadi per depositare l’assorbitore legato con argento (AGCS) per diversi campioni di celle solari.
“La raccolta dei portatori migliora con l’aggiunta di Ag, con una temperatura di deposizione più elevata e con una composizione stechiometrica dell’assorbitore”, hanno spiegato i ricercatori. “L’immersione nella luce aumenta il fattore di riempimento per la maggior parte dei campioni, potenzialmente attenuando le barriere di trasporto interne”.
La cella campione fabbricata dagli scienziati era basata su uno strato tampone ZTO e il dispositivo ha raggiunto un’efficienza di conversione di potenza dell’11,2%.
“Si tratta della più alta efficienza mai misurata su una cella solare ACGS senza rivestimento antiriflesso”, hanno spiegato. “Le possibili spiegazioni dell’effetto benefico dell’immersione della luce possono essere il fotodoping dello strato ZTO, che ridurrebbe l’altezza della barriera effettiva per gli elettroni, o una ridistribuzione del sodio sull’eterogiunzione”.
Gli scienziati hanno dichiarato di voler utilizzare un contatto posteriore trasparente (TBC) invece di uno in molibdeno (Mo) nella cella per migliorarne la stabilità termica, visto l’uso previsto in dispositivi tandem.
Hanno descritto la tecnologia delle celle solari in “Silver Alloying in Highly Efficient CuGaSe2 Solar Cells with Different Buffer Layers“, pubblicato di recente su RRL Solar.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/10/meyer-burger-presenta-tegole-solari-grigie/,"INDUSTRIA & FORNITORI,MODULI,TECNOLOGIA E SCIENZA,SVIZZERA",SANDRA ENKHARDT,"MAGGIO 10, 2023",Meyer Burger presenta tegole solari grigie,"Meyer Burger e il distributore tedesco di prodotti fotovoltaici Magog hanno annunciato un accordo di distribuzione per Meyer Burger Slate, una nuova versione delle tegole Meyer Burger che il produttore svizzero di moduli solari a etero-giunzione ha presentato lo scorso anno.
A partire dal mese di agosto, le due aziende offriranno in Europa coperture per tetti fotovoltaici di colore grigio ardesia. Sono caratterizzate da un involucro in alluminio verniciato a polvere, da un vetro speciale e dalle celle solari a etero-giunzione di Meyer Burger con la sua tecnologia SmartWire. L’assemblaggio finale viene effettuato da un partner europeo. Questa variante di prodotto consente di integrare gli impianti fotovoltaici nei tetti in ardesia inclinati.
“Il nuovo ‘Meyer Burger Slate – Magog Schiefer Edition’ è caratterizzato da un’elevata resa energetica ed è facile da installare e mantenere per gli installatori”, ha dichiarato Georg Guntermann, managing partner di Magog. “Il nuovo prodotto Meyer Burger in grigio ardesia si armonizza con il tetto in ardesia e può essere integrato in modo discreto nell’edificio utilizzando un vetro solare strutturato antiabbagliamento”.
Magog e Meyer Burger stanno attualmente utilizzando il prodotto in progetti pilota.
“Nello spirito di una transizione energetica globale, questa tegola solare di piccolo formato ed estetica, con un aspetto grigio uniforme, si inserisce armoniosamente nei tetti in ardesia e rende possibile la transizione energetica anche per gli edifici storici”, ha dichiarato Frank Hötzsch, direttore di divisione di Meyer Burger.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/10/diversificazione-tecnologica-per-superare-impasse-materie-prime/,"MERCATI & POLITICHE,OPINIONI,SVILUPPI DI MERCATO,TECNOLOGIA E SCIENZA,ITALIA,WORLD",MAURO MORONI,"MAGGIO 10, 2023",Diversificazione tecnologica per superare impasse materie prime,"La transizione corre veloce in tutto il mondo e sempre più nitida appare la situazione: abbiamo bisogno di materiali, abbiamo bisogno di industria, abbiamo bisogno di competenze tecniche specialistiche, e abbiamo bisogno di combattere pregiudizi e immobilismo, accettazione sociale e di una burocrazia adeguata alla crisi climatica in corso. Partiamo dai materiali oggi, la base di ogni filiera industriale.
La transizione energetica è onerosa sotto il profilo di materie che ci servono, e ne abbiamo bisogno in quantità rilevanti, e rapidamente. Abbiamo bisogno di vetro, acciaio, alluminio, rame, ferro, ma anche litio, nichel, manganese, cobalto e grafite che servono nella produzione di batterie, mentre iridio, platino, tantalio, cobalto e nichel sono fondamentali per l’idrogeno. Materiali però vuol dire estrazione, estrazione vuol dire impatto ambientale e costi, e impatto ambientale e costi vuol dire sostenibilità tecnica, ambientale ed economica della transizione.
In Europa come sappiamo la ricerca di materie prime si è fermato da qualche decade, ma la nuova direzione politica in tema energia ha risvegliato una industria sopita e adagiata sul passato, facendole capire che il futuro bisogna guadagnarselo sin da subito, passo dopo passo, filiera dopo filiera.
Ma… “Houston abbiamo un problema!” o anche più direi: di materiali per la transizione, che sono le basi delle filiere industriali, ne servono tanti, e non sappiamo se le quantità che la nostra natura ci ha messo a disposizione saranno sufficienti a coprire i nostri fabbisogni (almeno con le tecnologie e filiere attuali anticipo io) e dobbiamo prenderne atto. Molti studi indicano che se si continuassero ad utilizzare le attuali tecnologie, e continuassimo a consumare pro capite le attuali risorse, purtroppo non riusciremmo a soddisfare la domanda di materie prime che ci sarà nei prossimi 50 anni, e i prezzi dopo una prima discesa, comincerebbero a salire intensamente a causa della carenza di offerta, con conseguente blocco delle filiere e conseguentemente della transizione.
Scenario non bello, lo so, ma attenzione: come già accennato questo scenario riguarda l’utilizzo delle sole tecnologie attuali e gli attuali scenari di consumo. Fortunatamente non passa giorno che dal mondo della ricerca spuntino soluzioni sempre più nuove e sempre più sostenibili relativamente al mondo dell’energia, poiché il problema della disponibilità e della sostenibilità è ormai noto, e chi fa ricerca ne è ben consapevole da tempo. Dai moduli organici a quelli in perovskite e carbonio, dalle batterie agli ioni di sodio a quelle al litio ad alta capacità specifica, passando per le sempre più diverse modalità di produzione di idrogeno, il mondo dell’industria legato alla transizione non si possa dire che non stia cercando di trovare (e in alcuni casi abbia già trovato) soluzioni credibili e sostenibili.
Associato al cambiamento dell’industria sarà però necessario anche un contestuale e continuo cambiamento dei nostri stili di vita, penso sia inevitabile, cambiamento iniziato proprio nella disgraziata era del Covid, ma che ha necessità di evolversi con il passare del tempo. Le linee guida dell’ESG avranno un ruolo sempre più importante in tal senso, e quindi influenzeranno sempre più le nostre scelte.
Insomma il futuro è sicuramente incerto, ma la direzione mi sento di dire che è quella giusta. L’innovazione nella produzione e nel riciclo dei materiali farà la differenza, ma ancor più lo faranno la diversificazione delle tecnologie, e un cambiamento progressivo dei nostri stili di vita: come ci scaldiamo, come ci muoviamo, come consumiamo, e cosa mangiamo, che saranno sempre più determinanti per l’abitabilità del nostro pianeta. 
Questo articolo fa parte di una serie di articoli curati da Mauro Morini per pv magazine Italia. Gli articoli precedenti erano focalizzati sui principali trend del 2023 e sul DL Semplificazioni.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
