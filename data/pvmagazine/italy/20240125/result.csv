url,tag,author,updated_date,title,contents
https://www.pv-magazine.it/2024/01/25/futurasun-annuncia-nuovo-modulo-antigrandine-lancio-durante-key-energy/,"INDUSTRIA & FORNITORI,MODULI,TECNOLOGIA E SCIENZA,ITALIA,VENETO",SERGIO MATALUCCI,"GENNAIO 25, 2024","FuturaSun annuncia nuovo modulo antigrandine, lancio durante Key Energy","FuturaSun sta investendo in moduli fotovoltaici caratterizzati da una elevata resistenza alla grandine, annunciando di aver ottenuto la classe di resistenza alla grandine HW4, secondo le norme svizzere, per il modulo Silk®  Nova testato presso il SUPSI PV Lab di Mendrisio.
“Il rigoroso test prevede di colpire il modulo in 16 punti differenti con sfere di ghiaccio del diametro di 40 mm preparate a -20 °C. Successivamente viene verificata la potenza del modulo fotovoltaico e si procede con una elettroluminescenza. I risultati hanno dimostrato che il modulo FuturaSun ha mantenuto la sua integrità, senza subire danni o degrado”, ha detto la società di Cittadella.
FuturaSun sta lavorando a Rhino, un nuovo prodotto che, secondo la società, sarebbe più resistente. “Test condotti presso i laboratori del TüV Nord hanno evidenziato la capacità del nuovo modulo FuturaSun di resistere a chicchi da 45 mm lanciati a 108 km/h”.
Il modulo Silk® Rhino sarà presentato al Key Energy di Rimini a fine febbraio. “Sarà dotato di un ulteriore profilo sul retro per migliorare la stabilità meccanica, soprattutto in contesti con elevato carico neve”.
Negli ultimi mesi, specialmente dopo le grandinate di luglio, è aumentato l’interesse per soluzioni per prevenire danni da fenomeni meteorologici estremi, con diverse soluzioni presentate, tra cui i dispositivi di copertura. Secondo un rapporto della Vrije Universiteit Amsterdam del 2019, i danni ai moduli fotovoltaici derivano per lo più da chicchi di grandine di almeno 3 mm di diametro.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/25/camera-approva-emendamento-per-promuovere-ricorso-a-sistemi-collettivi/,"INDUSTRIA & FORNITORI,LEGGI & ATTI,MERCATI & POLITICHE,MODULI,POLITICA,TECNOLOGIA E SCIENZA,ITALIA",SERGIO MATALUCCI,"GENNAIO 25, 2024",Camera approva emendamento per promuovere ricorso a Sistemi Collettivi,"La Camera ha approvato martedì un emendamento che dovrebbe incentivare il ricorso ai Sistemi Collettivi per la gestione del fine vita dei pannelli fotovoltaici incentivati.
L’emendamento modifica l’articolo 40, comma 3, del d.lgs 49/2014, secondo cui, “i Soggetti Responsabili che non si avvarranno dell’opzione prevista dall’art. 24-bis del d.lgs 49/2014, per registrare i propri pannelli installati in campi incentivati presso i Consorzi di filiera riconosciuti, subiranno una trattenuta da parte del GSE, per gli ultimi 10 anni di incentivazione, pari al doppio (20 euro/pannello) rispetto a quella prevista per la registrazione ai Sistemi Collettivi (oggi pari a 10 euro/pannello)” che, invece, manterranno le tariffe inalterate.
Il testo dovrà ora tornare in Senato per l’approvazione.
“Dopo che l’emendamento approvato alla Camera verrà inserito nel prossimo decreto, il GSE applicherà una trattenuta pari a 20 euro/modulo mentre i consorzi, per i soggetti responsabili che vi aderiscono, potranno applicare una ritenuta di soli 10 euro in 5 anni”, ha detto a pv magazine Italia Mauro Zilio, responsabile commerciale del consorzio E-Cycle.
Zilio spiega che, per la corretta applicazione delle modalità operative, uscirà probabilmente un regolamento GSE aggiornato anche se già oggi è possibile aderire sul portale GSE indicando il consorzio preferito.
“Il vantaggio è indubbio se si aderisce al consorzio. Ad oggi si contano circa 70 milioni di moduli incentivati sui quali è applicabile la ritenuta”, ha commentato Zilio.
Il consorzio E-cycle dice di essere quello che ha registrato, fino ad oggi, il maggior numero di moduli da quando il GSE ha aperto alla possibilità di versare le quote ai consorzi. Altri consorzi sentiti da pv magazine Italia non hanno commentato, preferendo non esprimersi perché l’emendamento deve essere ancora approvato dal Senato per diventare effettivo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/25/due-commenti-sul-decreto-cer-le-prime-impressioni-sono-positive/,"INSTALLAZIONI E IMPIANTI,LEGGI & ATTI,MERCATI & POLITICHE,POLITICA,ITALIA",SERGIO MATALUCCI,"GENNAIO 25, 2024",Due commenti sul Decreto CER: le prime impressioni sono positive,"È stato pubblicato, sul sito del Ministero dell’Ambiente e della Sicurezza Energetica (MASE), il decreto che stimola la nascita e lo sviluppo delle Comunità energetiche rinnovabili e dell’autoconsumo diffuso in Italia. Il testo è entrato in vigore. Aspettando le linee guida operative che dovranno disciplinare le modalità e le tempistiche di riconoscimento degli incentivi (in pubblicazione secondo il ministero nei prossimi 30 giorni), pv magazine Italia ha sentito due esperti per capire il sentiment dell’industria.
Andrea Brumgnach, Vicepresidente di Italia Solare
Finalmente in Italia prendono avvio le CER e possiamo mettere a reddito il lavoro fatto negli ultimi anni, forti della sperimentazione e oggi anche di basi normative concrete. Come Italia Solare, che ha contribuito in modo sostanziale all’avvio delle CER, auspichiamo che il testo del decreto, che stiamo ancora studiando, definisca tutte le condizioni necessarie affinché gli operatori possano da questo momento avviare i numerosissimi progetti che sono pronti a partire e svilupparne di nuovi. Il processo di approvazione del testo ha richiesto parecchio tempo, ora confidiamo che i restanti passaggi operativi previsti rispettino le tempistiche stabilite.
Gianluca Corbellini, CEO e co-founder di Hive Power 
Sarà possibile realizzare in Italia su scala ancora più grande quello che già è stato fatto in modalità pilota, seguendo l’esempio di altri paesi europei come la Svizzera dove già da tempo si può godere dei benefici dati dall’adozione delle CER, sia in termini economici sia a livello di uso delle rinnovabili.. Le CER possono essere una leva straordinaria per accelerare la diffusione delle fonti energetiche sostenibili e per promuovere l’elettrificazione dei consumi attraverso l’impiego di pompe di calore ad alta efficienza e veicoli elettrici. Ora abbiamo fatto un passo avanti in questa direzione.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/25/installato-impianto-fotovoltaico-per-una-piscina-in-brianza/,"INSTALLAZIONI E IMPIANTI,ITALIA,LOMBARDIA",LARA MORANDOTTI,"GENNAIO 25, 2024",Installato impianto fotovoltaico per una piscina in Brianza,"Sono terminati i lavori di efficientamento energetico della piscina di Desio (MB), realizzati grazie ad un finanziamento regionale dedicato agli impianti sportivi natatori e del ghiaccio.
“L’operazione ha incluso l’installazione di un impianto fotovoltaico da 92,7 kW con una produzione stimata di 103.362,00 kWh/anno”, ha dichiarato la società di ingegneria e progettista La Mercurio.
Altri lavori di efficientamento hanno riguardato la coibentazione del tetto con pannelli sandwich precoibentati e il rifacimento del manto di copertura con pannelli in lamiera di acciaio zincato preverniciato, accoppiato ad un isolamento in schiuma poliuretanica, utile anche ai fini dell’abbattimento delle isole di calore.
Inoltre, è stato installato un impianto domotico per la gestione dell’impianto termico ed è stato effettuato il relamping completo con nuove sorgenti a LED.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/25/completato-uno-dei-piu-grandi-revamping-di-inverter-in-europa/,"INSTALLAZIONI E IMPIANTI,EUROPA OCCIDENTALE,REGNO UNITO",LARA MORANDOTTI,"GENNAIO 25, 2024",Completato uno dei più grandi revamping di inverter in Europa,"
Il plant di proprietà di Green Arrow Capital, operatore italiano indipendente nel panorama degli investimenti alternativi, ha una potenza installata di 29 MW ed è gestito in manutenzione da Stern Energy dal 2020. Nel progetto di revamping degli inverter, Green Arrow Capital è stata supportata da Quintas Advisory,  con l’obiettivo di efficientare le performance e l’affidabilità dell’impianto.
Il fornitore selezionato per questo ambizioso intervento è stato SMA Italia. “Per questo progetto sono state selezionate le cabine inverter MVPS 2200SC di SMA, che offrono elevati standard di qualità, efficienza e affidabilità, ideali per le particolari condizioni climatiche della regione”, ha spiegato SMA.
“Il revamping, il cui commissioning è stato gestito dai tecnici di SMA UK, ha comportato la sostituzione di 39 inverter esistenti con 13 cabine MVPS (Medium Voltage Power Station, con a bordo Inverter SMA Sunny Central UP), riducendo il numero complessivo di componenti installati. Questa ottimizzazione ha portato a un aumento significativo del 20% nella producibilità del sito, con un impatto positivo sulla durata complessiva del progetto”, ha dichiarato il produttore di inverter.
“Siamo orgogliosi di aver collaborato con Green Arrow Capital e SMA Italia per portare a termine il revamping inverter tra i più grandi in Europa per il nostro gruppo, contribuendo così a rafforzare il ruolo dell’energia solare nella transizione energetica”, ha dichiarato Andrea Muncivì, membro del Consiglio di Amministrazione di Stern Energy.
“Questa tipologia di progetto è stata molto sfidante, ma ci ha permesso di integrare una delle nostre soluzioni maggiormente all’avanguardia e innovative dal punto di vista tecnologico con servizi altrettanto strategici che offriamo in contesti large scale, ovvero il supporto alla reingegnerizzazione e l’assistenza tecnica per garantire continuità di funzionalità e performance migliorative per l’impianto”, ha spiegato Valerio Natalizia, Amministratore Delegato di SMA Italia.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/25/una-cella-solare-a-tripla-giunzione-interamente-in-perovskite-raggiunge-unefficienza-del-251-grazie-a-una-nuova-tecnica-di-passivazione/,"TECNOLOGIA E SCIENZA,CANADA,NORD AMERICA",EMILIANO BELLINI,"GENNAIO 25, 2024","Una cella solare a tripla giunzione interamente in perovskite raggiunge un’efficienza del 25,1% grazie a una nuova tecnica di passivazione","Un gruppo internazionale di ricercatori guidati dall’Università di Toronto, in Canada, ha sviluppato una cella solare a tripla giunzione interamente in perovskite che, secondo quanto riferito, mostra una migliore omogeneizzazione del film di perovskite alogenata.
Gli scienziati hanno dichiarato che la loro nuova strategia per migliorare la qualità del film e l’efficienza della cella mirava a superare una sfida tipica dei dispositivi fotovoltaici monolitici a tripla giunzione a base di perovskite, che di solito presentano un maggiore disallineamento di banda con gli strati di trasporto della carica e una densità di difetti negli assorbitori di perovskite ad ampio bandgap. Questo fa sì che le loro efficienze rimangano a livelli inferiori rispetto a quelle ottenute dalle loro controparti a doppia e singola giunzione.
“Abbiamo cercato di migliorare l’omogeneità degli alogenuri in massa e interfacciali nell’assorbitore di perovskite wide-bandgap da 2 eV ricco di bromo per ridurre le perdite energetiche”, ha spiegato a pv magazine l’autore corrispondente della ricerca, Edward Sargent.
Il loro approccio consiste in una doppia tecnica di passivazione di massa e di interfaccia, volta a promuovere l’omogeneità degli alogenuri all’interfaccia tra l’assorbitore di perovskite e lo strato di trasporto del foro (HTL). Essa prevede l’introduzione di un sale di alogenuro diammonico noto come ioduro di propano-1,3-diammonio (PDA) durante la formazione del film.
La cella aveva un’area di 0,049 cm2 e una configurazione invertita. Le celle di perovskite invertite hanno una struttura del dispositivo nota come “p-i-n”, in cui il contatto foro-selettivo p si trova nella parte inferiore dello strato intrinseco di perovskite i, mentre lo strato di trasporto di elettroni n si trova nella parte superiore.
Il dispositivo è stato progettato con un substrato di vetro, un contatto posteriore trasparente di ossido di indio (IOH) drogato con idrogeno, uno strato di trasporto delle buche (HTL) costituito da ossido di nichel(II) (NiOx) e acido fosfonico chiamato carbazolo metil-sostituito (Me-4PACz), un assorbitore di perovskite ad ampio bandgap, uno spaziatore a base di estere metilico di acido fenil-C61-butirrico (PCBM) e polietilenimina (PEI), uno strato tampone di ossido di stagno (SnOx), uno strato di ossido di indio-stagno (ITO), un altro HTL a base di NiOx e Me-4PAC, un assorbitore di perovskite a banda media, uno strato di trasporto di elettroni (ETL) di buckminsterfullerene (C60), un altro strato tampone di SnOx, un contatto metallico in oro (Au), un altro HTL a base del polimero PEDOT: PSS, un assorbitore di perovskite a bandgap stretto, un ETL a base di C60, un altro strato tampone di SnOx e un contatto metallico in argento (Ag).
Il bandgap energetico dei tre assorbitori era rispettivamente di 1,97 eV, 1,61 eV e 1,25 eV.
I ricercatori hanno affermato che la PDA è risultata efficace nell’interagire con i precursori di perovskite e nel rallentare la formazione di film di perovskite durante lo spin coating, con film che presentano una cristallizzazione ritardata. “Abbiamo quindi ipotizzato che la PDA consenta una crescita controllata tra le specie di alogenuri e faciliti la trasformazione omogenea in fasi perovskitiche miste”, hanno spiegato i ricercatori. “I cationi della PDA si legano fortemente alle interfacce dei frammenti di perovskite adiacenti, consentendo un maggiore tempo di rilassamento per lo scambio di diversi ioni alogenuri e quindi la formazione di fasi di perovskite miste uniformi”.
Testato in condizioni di illuminazione standard, il dispositivo a tripla giunzione ha mostrato un’efficienza di conversione di potenza del 25,1%, una tensione a circuito aperto di 3,33 V, una corrente di cortocircuito di 9,7 mA cm2 e un fattore di riempimento di 0,78. Il dispositivo è stato anche in grado di mantenere l’80% della sua efficienza iniziale dopo 200 ore di inseguimento continuo del punto di massima potenza (MPPT).
Il National Renewable Energy Lab (NREL) del Dipartimento dell’Energia degli Stati Uniti ha certificato un’efficienza del 23,87% per il dispositivo utilizzando il protocollo di scansione asintotica della potenza massima.
“Abbiamo osservato che, mentre il sale di diammonio non sopprime la segregazione degli alogenuri indotta dalla luce, la cella wide-bandgap mantiene un’elevata stabilità operativa sotto illuminazione prolungata, oltre la stabilità delle precedenti celle da circa 2 eV riportate in letteratura”, hanno dichiarato gli scienziati.
La cella è stata descritta nello studio “Halide homogenization for low energy loss in 2-eV-bandgap perovskites and increased efficiency in all-perovskite triple-junction solar cells”, pubblicato su nature energy. Il team comprendeva accademici della Eindhoven University of Technology nei Paesi Bassi e dell’Università di Washington negli Stati Uniti, oltre che dell’Università di Oxford e dell’Università di Cambridge nel Regno Unito.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/25/trina-solar-presenta-i-moduli-solari-topcon-bifacciali-a-doppio-vetro-per-fotovoltaico-su-tetto/,"INDUSTRIA & FORNITORI,MODULI,ASIA,CINA",EMILIANO BELLINI,"GENNAIO 25, 2024",Trina Solar presenta i moduli solari TOPCon bifacciali a doppio vetro per fotovoltaico su tetto,"Il produttore cinese di moduli solari Trina Solar ha presentato due nuovi moduli solari per tetti basati sulla tecnologia delle celle TOPCon (Tunnel Oxide Passivated Contact).
Il produttore ha dichiarato che i nuovi prodotti da 144 celle hanno un design bifacciale a doppio vetro e combinano la tecnologia di tipo n con la tecnologia delle celle in wafer di silicio rettangolari da 210 mm (210R).
Uno dei due moduli si chiama TSM-NEG9RC.27 ed è destinato ad applicazioni su tetti residenziali e piccoli edifici commerciali. È disponibile in sette versioni con una potenza da 415 W a 445 W e un’efficienza compresa tra il 20,8% e il 22,3%.
La tensione a vuoto è compresa tra 50,1 V e 52,6 V e la corrente di cortocircuito tra 10,50 A e 10,71 A. Misura 1.762 mm × 1.134 mm × 30 mm e pesa 21,0 kg.
Il secondo prodotto si chiama TSM-NEG18R.28 ed è progettato specificamente per tetti commerciali e industriali. Il produttore offre il pannello in sette versioni con una potenza compresa tra 475 W e 505 W e un’efficienza compresa tra il 21,4% e il 22,7%.
Questo pannello ha una tensione a circuito aperto compresa tra 39,0 V e 40,3 V e una corrente di cortocircuito tra 15,68 A e 15,89 A. Le sue dimensioni sono 1.961 mm × 1.134 mm × 30 mm e il peso è di 23,5 kg.
Entrambi i prodotti possono essere utilizzati con una tensione massima di sistema di 1.500 V e sono costruiti con involucri IP 68. Hanno un coefficiente di temperatura pari a -4.5 V. Inoltre, hanno un coefficiente di temperatura di -0,29% per C e una temperatura operativa che va da -40 C a 85 C.
I pannelli hanno una garanzia di 15 anni sul prodotto e di 30 anni sulle prestazioni. Il degrado nel primo anno è presumibilmente dell’1,0%. La potenza finale di 30 anni è garantita non inferiore all’87,4% della potenza nominale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
