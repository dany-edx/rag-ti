url,tag,author,updated_date,title,contents
https://www.pv-magazine.it/2023/05/18/la-produzione-rinnovabile-italiana-deve-raddoppiare-nei-prossimi-10-anni-ey/,"MERCATI & POLITICHE,POLITICA,SVILUPPI DI MERCATO,ITALIA",SERGIO MATALUCCI,"MAGGIO 18, 2023",La produzione rinnovabile italiana deve raddoppiare nei prossimi 10 anni – EY,"Per raggiungere i target prefissati sulle energie rinnovabili, nei prossimi 10 anni è necessario più che raddoppiare le nuove installazioni rispetto a quanto fatto negli ultimi 10 anni. Necessario quindi trovare nuovi modelli di business e conquistare la fiducia dei consumatori. Questi i temi principali dell’EY Energy Summit 2023 – Energy Reset in corso oggi a Roma.
“Il nostro Paese sta portando avanti un percorso positivo per raggiungere gli obiettivi di riduzione delle emissioni e di efficienza energetica per il 2030 così come le nostre aziende che hanno saputo ancora una volta navigare nella non linearità, rivedendo il loro mix energetico in anticipo rispetto alle aspettative”, ha commentato Massimo Antonelli, CEO di EY in Italia e COO di EY Europe West.
Il settore dell’energia ha sempre vissuto una certa volatilità, ma il comparto sta subendo uno shock, più forte di quello vissuto in precedenza. Questo per via delle tensioni geopolitiche che potrebbero avere degli effetti anche nel medio-lungo termine. La transizione energetica sta prendendo velocità. L’urgenza è chiara.
“Nei prossimi dieci anni le interconnessioni nelle reti elettriche europee dovranno triplicare, le pompe di calore installate nel mondo dovranno quadruplicare e la capacità mondiale installata di energia solare aumentare di otto volte”, ha detto Sergio Nicolini, EMEIA Energy Sector Leader di EY.
EY rileva una volatilità dei prezzi delle materie prime “che continua a rappresentare un elemento di criticità”.
Automotive e fiducia dei consumatori
L’automotive è un esempio concreto di quanto costerà la transizione green. Recentemente il Parlamento europeo ha approvato lo stop alla produzione di nuove auto a benzina e diesel a partire dal 2035, con l’eccezione delle auto e-fuel.  Secondo i dati EY, per sostenere la transizione verso i veicoli elettrici, saranno necessari circa 50 TWh/anno, pari al 15-20% dell’attuale la domanda di energia elettrica in Italia.
Il survey EY “Energy Consumer Confidence Index” condotto su 36 mila consumatori in 18 mercati ha identificato una correlazione tra i progressi dei Paesi nella transizione energetica e la fiducia dei consumatori. “I consumatori che faticano a vedere i benefici della transizione energetica non sono fiduciosi che le cose miglioreranno in futuro, mentre man mano che un mercato progredisce in questa transizione la fiducia aumenta”.
Osservando il punteggio dell’indice di fiducia dei consumatori di energia per ciascuno dei 18 mercati analizzati, si passa dalla Cina che è in testa (77,6) grazie agli investimenti nelle infrastrutture energetiche e nelle rinnovabili, fino al minimo (51,2) del Giappone dove la fiducia è molto ridotta per via degli aumenti dei prezzi dell’energia. L’Italia si posiziona sotto la media globale, riflettendo l’impatto dei trend macroeconomici e della crisi energetica in corso.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/18/produzione-fotovoltaica-francese-sui-livelli-italiani-per-la-prima-volta-in-5-anni/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,FRANCIA,GERMANIA,ITALIA,PORTOGALLO,SPAGNA",SERGIO MATALUCCI,"MAGGIO 18, 2023",Produzione fotovoltaica francese sui livelli italiani per la prima volta in 5 anni,"La produzione di energia solare fotovoltaica italiana è quella che è aumentata di meno dall’inizio dell’anno rispetto ai livelli del 2022, con la Francia che si avvicina ai livelli di produzione italiana, come mai successo negli ultimi cinque anni. Lo si evince da un’analisi di AleaSoft Energy Forecasting.
La società spagnola specializzata in servizi di previsione energetica ha confrontato la produzione di fotovoltaico e eolico tra il 1° gennaio e il 15 maggio 2023, rispetto a quanto prodotto nello stesso periodo del quinquennio precedente, a partire dal 2018. “Secondo questa analisi, nel 2023, fino al 15 maggio, il record di produzione di energia solare fotovoltaica è stato superato nella maggior parte dei principali mercati europei, se confrontato l’anno in corso con lo stesso periodo degli ultimi cinque anni”. La Germania è stata l’eccezione: la più alta produzione di energia fotovoltaica nel periodo 1 gennaio – 15 maggio è stata registrata nel 2022.
“Nella Spagna continentale, tra il 1° gennaio e il 15 maggio 2023 sono stati generati 12,5 TWh che, rispetto allo stesso periodo del 2022, rappresenta un aumento del 45% e un aumento del 404% rispetto al 2018. In Francia sono stati generati 6,8 TWh, con un aumento del 26% rispetto al 2022 e del 135% rispetto al 2018. In Italia, l’energia solare fotovoltaica ha contribuito al mix di generazione per 7,8 TWh fino a metà maggio 2023, superando dell’1,0% e del 53% la produzione dello stesso periodo del 2022 e del 2018. In Portogallo, 1,3 TWh sono stati generati con il solare fotovoltaico, con un aumento del 47% rispetto al 2022 e del 363% rispetto al 2018”.
Secondo AleaSoft Energy Forecasting, l’invasione russa dell’Ucraina e la collegata crisi dei prezzi dei mercati energetici ha impresso un’accelerazione delle rinnovabili. La rinnovata urgenza di ridurre la dipendenza energetica dall’estero ha reso eolico e solare “inarrestabili”.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/18/sonnedix-statkraft-in-italia-secondo-ppa-decennale-nel-2023-per-impianti-da-34-mw/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO",SERGIO MATALUCCI,"MAGGIO 18, 2023","Sonnedix, Statkraft in Italia: secondo PPA decennale nel 2023 per impianti da 34 MW","Sonnedix e Statkraft hanno firmato un contratto di acquisto di energia elettrica (PPA) pay-as-produced della durata di 10 anni per un nuovo portafoglio di progetti solari in Italia.
“Sonnedix fornirà a Statkraft un totale di 48 GWh/anno di elettricità verde,” ha scritto il produttore di energia rinnovabile spagnolo.
Il portafoglio consiste in due impianti solari fotovoltaici (PV) con una capacità totale di 34 MW. Già iniziata la costruzione nella regione del Lazio. Questo contratto segna la seconda collaborazione tra Sonnedix e Statkraft in Italia e la terza collaborazione in Europa. Lo scorso luglio, le società hanno firmato PPA per un portafoglio solare in Italia con una capacità totale di 22 MW.
“Statkraft è lieta di continuare il suo percorso di crescita come principale fornitore di PPA in Italia”, ha commentato Simon Kornek, VP South Europe Origination, Statkraft.
Sonnedix è presente in Italia dal 2010 e attualmente dispone di oltre 2 GW di capacità in progetti in fase operativa, di costruzione e di sviluppo. L’anno scorso l’azienda spagnola ha dichiarato di volersi concentrare solo sugli Stati membri dell’OCSE, indicando un ritiro dall’Africa.
Il mese scorso, ad aprile, la società energetica norvegese Statkraft aveva firmato un contratto di acquisto e vendita di energia solare a lungo termine con Enfinity Global. Statkraft comprerà e commercializzerà 34 GWh/anno di elettricità rinnovabile in Italia. Le due società avevano anche firmato a gennaio un PPA da 191 GWh. Sempre in Italia, Statkraft sta collaborando con Mytilineos.
Pexapark ha scritto che i contratti di compravendita d’energia PPA per le energie rinnovabili sono rimasti “incredibilmente stabili” in Europa nel 2022, nonostante le turbolenze del mercato.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/18/repsol-sviluppera-825-mw-di-energia-fotovoltaica-in-italia/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,BASILICATA,ITALIA,LAZIO,MOLISE,PUGLIA,SARDEGNA,SICILIA,SPAGNA,STATI UNITI,TOSCANA,UMBRIA",PILAR SÁNCHEZ MOLINA,"MAGGIO 18, 2023",Repsol svilupperà 825 MW di energia fotovoltaica in Italia,"La società energetica Repsol ha annunciato che svilupperà un totale di 1.768 MW di progetti di energia rinnovabile in Italia. Di questi, 943 MW sono eolici e 825 MW solari fotovoltaici. Più del 60% sono in fase avanzata di sviluppo, secondo Repsol, che ha già un ufficio a Milano per gestire questo portafoglio e “il possibile aumento degli asset nel Paese”.
L’acquisizione di vari progetti, insieme a quelli derivanti dal recente acquisto di Asterion Energies in Italia, costituiscono un portafoglio situato nelle regioni di Puglia, Lazio, Sardegna, Umbria, Sicilia, Basilicata, Molise e Toscana.
L’azienda prevede di iniziare presto la costruzione dei suoi primi due impianti fotovoltaici nel Paese, in particolare nella regione Puglia (Italia meridionale), che avranno una capacità di 11 MW.
Il Piano Strategico 2021-2025 di Repsol prevede di raggiungere 6.000 MW di capacità installata entro il 2025 e 20.000 MW entro il 2030; il suo attuale portafoglio di progetti rinnovabili installati ammonta a più di 2.000 MW. Nel dicembre 2022 Repsol ha firmato l’acquisizione di Asterion Energies, che ha comportato l’incorporazione di 7.700 MW di asset.
Oltre all’attività in Spagna, dove dispone di 1.600 MW di capacità installata nelle rinnovabili, tra cui eolico, solare fotovoltaico e idroelettrico, Repsol ha già 62,5 MW in funzione negli Stati Uniti con Jicarilla 2, 179 MW in Cile – attraverso la joint venture con Ibereólica Renovables Group – e 3 MW in Portogallo, grazie alla partecipazione nel parco eolico galleggiante WindFloat Atlantic. A gennaio ha annunciato l’acquisto di tre progetti eolici e due fotovoltaici dalla tedesca Abo Wind.
Sia negli Stati Uniti che in Cile, Repsol dispone di un ampio portafoglio per lo sviluppo di nuovi progetti. Nel Nuovo Messico sta costruendo l’impianto fotovoltaico Jicarilla 1, con una capacità installata di 62,5 MW e 20 MW di batterie di accumulo. L’azienda sta inoltre costruendo il progetto fotovoltaico Frye da 637 MW nello Stato del Texas, che entrerà in funzione nel 2024, e ha approvato la decisione finale di investimento per il parco solare Outpost da 629 MW.
In Cile, l’alleanza con il Grupo Ibereólica Renovables dà a Repsol accesso a un portafoglio di progetti in esercizio, costruzione e sviluppo di oltre 1.600 MW fino al 2025 e la possibilità di superare i 2.600 MW nel 2030.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/18/1-mw-di-fotovoltaico-per-lo-stabilimento-produttivo-di-xella/,"INDUSTRIA & FORNITORI,INSTALLAZIONI E IMPIANTI,INVERTER,EMILIA-ROMAGNA,ITALIA",LARA MORANDOTTI,"MAGGIO 18, 2023",1 MW di fotovoltaico per lo stabilimento produttivo di Xella  ,"Xella,  che produce sistemi costruttivi e isolanti per edifici ad alta efficienza energetica, è presente con due poli produttivi, e ad Atella (PZ) e Pontenure (PC). Sul tetto di quest’ultimo stabilimento ha deciso di installare un impianto fotovoltaico.
L’impianto fotovoltaico a celle monocristalline  è costituito da 2084 moduli da 455W, in grado di raggiungere una potenza di circa 950 kW, dotato di un sistema di monitoraggio che permette di monitorare il funzionamento dell’impianto da remoto e prevenire eventuali guasti.
L’energia solare generata consente di alimentare il motore del mulino di produzione in maniera rinnovabile.
L’impianto che è stato realizzato da Renovit, piattaforma italiana avviata da Snam e CDP Equity, segue quello messo a regime nel 2021 presso lo stabilimento di Atella, sviluppato su di 5.000 mq di copertura.
“Oltre allo sviluppo di prodotti ad alta efficienza energetica e allo studio di metodi per riutilizzare gli scarti di produzione, lavoriamo continuamente sui nostri impianti con interventi che portino a un minore impatto sull’ambiente,” ha dichiarato Marco Paolini, CEO di Xella Italia.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/18/fraunhofer-ise-propone-un-nuovo-standard-per-gli-inverter-con-rilevatori-di-guasti-ad-arco-elettrico/,"TECNOLOGIA E SCIENZA,STATI UNITI,WORLD",EMILIANO BELLINI,"MAGGIO 18, 2023",Fraunhofer ISE propone un nuovo standard per gli inverter con rilevatori di guasti ad arco elettrico,"L’istituto tedesco Fraunhofer ISE ha annunciato la pubblicazione di un nuovo standard di prova internazionale per gli inverter che incorporano dispositivi di rilevamento dei guasti ad arco.
L’istituto di ricerca ha dichiarato che il nuovo standard IEC 63027 sostituirà lo standard UL 1699B emesso dall’ente di certificazione Underwriters Laboratories (UL) dell’Illinois nel 2011, quando i rilevatori di guasti ad arco sono diventati obbligatori negli Stati Uniti.
“Il nuovo standard IEC elimina alcuni dei punti deboli del vecchio standard statunitense, che non simulava sufficientemente il funzionamento reale”, ha dichiarato l’istituto. “Di conseguenza, molti archi elettrici non venivano rilevati, perché non raggiungevano i valori di soglia di allarme o perché venivano attivati falsi allarmi”.
Secondo il Fraunhofer ISE, gli archi non rilevati e i falsi allarmi negli inverter solari possono essere evitati solo con una configurazione di test realistica che utilizza una sorgente elettronica di corrente continua come simulatore fotovoltaico invece di moduli fotovoltaici reali. “La corrente fluisce dal simulatore fotovoltaico all’inverter attraverso un punto di connessione che può essere scollegato con precisione”, spiegano gli esperti del Fraunhofer ISE.
“Il punto di connessione è un giunto di collegamento a sfera composto da due elettrodi di tungsteno, che vengono allontanati a una velocità definita, innescando così un arco caratteristico”.
L’impostazione del test tiene conto anche della distanza e della velocità degli elettrodi, utilizzando una rete di filtro tra l’inverter e l’impianto fotovoltaico simulato.
“Il tempo di spegnimento dell’inverter è decisivo per il corretto funzionamento del rilevatore d’arco: Quanto minore è il tempo di combustione di un arco, tanto minore è l’energia immessa nel punto di contatto difettoso, vale a dire che tempi di spegnimento brevi impediscono in modo affidabile l’innesco di un incendio”, hanno aggiunto gli scienziati, osservando che il rilevatore di guasti ad arco supera con successo il test con valori di energia compresi tra 200 e 750 joule, spegnendosi entro 2,5 secondi. “La riconnessione automatica dopo l’intervento del rilevatore è consentita quattro volte nell’arco di 24 ore. Dopo la quinta volta deve essere ricollegato manualmente”.
L’istituto ha dichiarato che il nuovo test è in corso presso il suo TestLab Power Electronics, su dispositivi per tensioni CC fino a 1.500 V.
“Stiamo ampliando la gamma di servizi offerti dal nostro TestLab Power Electronics, dove eseguiamo test accreditati in conformità ai codici di rete, misure di efficienza e indagini di spettroscopia di impedenza sugli inverter”, ha dichiarato Steffen Eyhorn, responsabile del TestLab Power Electronics.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
