url,tag,author,updated_date,title,contents
https://www.pv-magazine.it/2023/04/18/lue-lancia-la-prima-gara-dappalto-transfrontaliera-per-lenergia-solare/,"BANDI E ASTE,LEGGI & ATTI,MERCATI & POLITICHE,EUROPA OCCIDENTALE,EUROPA ORIENTALE,FINLANDIA,LUSSEMBURGO",SERGIO MATALUCCI,"APRILE 18, 2023",L’UE lancia la prima gara d’appalto transfrontaliera per l’energia solare,"La Commissione ha approvato formalmente la prima gara d’appalto transfrontaliera a sostegno delle energie rinnovabili nell’UE, organizzata nell’ambito del Meccanismo di finanziamento delle energie rinnovabili (RENEWFM).
L’Agenzia esecutiva europea per le infrastrutture climatiche e l’ambiente (CINEA) ha aperto oggi la relativa gara d’appalto, la prima di questo genere per le energie rinnovabili. Il bando si chiuderà il 27 settembre. Il Lussemburgo parteciperà come paese contributore, contribuendo volontariamente al meccanismo con 40 milioni di euro. La Finlandia sarà il paese ospitante.
Il bando sosterrà nuovi progetti fotovoltaici nel Paese scandinavo con una capacità minima di 5 MW e una massima di 100 MW. La capacità totale del bando dovrebbe essere di 400 MW.
La gara d’appalto assume la forma di un invito a presentare proposte. Il bando prevede l’erogazione di sovvenzioni agli sviluppatori di progetti per la creazione di nuovi progetti di energia rinnovabile con tecnologia solare fotovoltaica.
I due paesi condivideranno i benefici statistici dell’energia rinnovabile generata dai progetti sostenuti per i prossimi 15 anni.
CINEA valuterà le offerte e assegnerà il progetto o i progetti vincitori sulla base del prezzo più basso dell’offerta fino all’esaurimento del budget. I progetti selezionati dovranno costruire l’impianto entro 24 mesi e generare una quantità minima di elettricità rinnovabile nei prossimi anni.
“La Commissione è ottimista sul fatto che la pubblicazione di questa prima gara d’appalto stimolerà l’interesse di altri Paesi dell’UE e metterà in evidenza i vantaggi di questa cooperazione”, ha commentato l’esecutivo europeo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/18/perche-enel-ha-bisogno-di-continuita/,"OPINIONI,ITALIA",SERGIO MATALUCCI,"APRILE 18, 2023",Perché Enel ha bisogno di continuità,"Francesco Starace è entrato in Enel nel 2000 ed è poi diventato amministratore delegato nel 2014 su indicazione del governo Renzi. Al momento della sua designazione le azioni di Enel sulla Borsa di Milano venivano scambiate a circa €4, ora a €5,71.
L’EBITDA del gruppo è cresciuto di circa 1,3 volte, passando da circa 15,5 miliardi di euro a fine 2014 a 19,7 miliardi di euro nel 2022. Al contempo, si è registrata una crescita anche a livello di utile netto, che era di circa 3 miliardi di euro nel 2014, mentre nel 2022 ha raggiunto 5,4  miliardi di euro.
L’indicazione finanziaria non è forse il contributo maggiore dell’ingegnere nucleare romano, ma è parte del quadro generale. L’Enel di Starace ha dimostrato che sostenibilità, investimenti controcorrente e crescita economica possono andare di pari passo. Ora, che il modello è diventato mainstream, abbandonare questo modus operandi avrebbe inevitabili risvolti ambientali e soprattutto economici.
Vantaggio competitivo e investimenti anticipati
Enel, attraverso le sue controllate, ha per esempio annunciato la produzione di moduli fotovoltaici in Italia. Dopo il suo annuncio diverse società italiane e europee hanno seguito l’esempio.
La società ha un modello di business integrato che ha comportato un vantaggio competitivo in un momento in cui la transizione energetica sta inevitabilmente accelerando: le rinnovabili costano meno di altre fonti, i nuovi iter autorizzativi stanno facilitando nuova capacità fotovoltaica e i risultati sono già alle porte.
Criticità: aumento del debito e posizione dominante
L’aumento del debito del gruppo è una delle critiche mosse nei confronti della direzione impressa da Starace. Anche questo, però, rientra in un quadro più ampio.
 

(miliardi di euro)

(miliardi)

(miliardi)

(TWh)

(TWh)

 
 19,7
14,0 
279,9
65,124
0,28

 
 19,2
21,7 
287,7
66.279
0,17

 
 17,9
27,5 
279,5
66.717
0,13

 
17,9
22,3 
274,9
68.253
0,16

 
16,2
21,4 
235,1
69.272
0,16

 
 15,6
20,9 
195,3
62.900
0,17

 
 15,2
21,5 
164,2
62.080
0,17

 
15,0
19,8 
133,4
67.914
0,18

 
 15,7
20,7 
112,3
68.961
Elaborazione di pv magazine Italia sui risultati preliminari consolidati del Gruppo Enel
Enel ha introdotto per la prima volta il piano a dieci anni in occasione della presentazione del Piano Strategico 2021-2023 (Capital Market Day del 2020), in linea con una pianificazione energetica e climatica che richiede investimenti coerenti verso il Net Zero.
L’indebitamento finanziario netto di gruppo si è ridotto nell’ultimo trimestre dell’anno raggiungendo 60,1 miliardi di euro in linea con le indicazioni date ai mercati finanziari. Il piano prevede una riduzione del debito di circa 9 miliardi di euro nel 2023, con un miglioramento degli indici di leva finanziaria: il rapporto tra debito netto ed EBIDTA è atteso in diminuzione dall’attuale circa 3.1x a 2.4x-2.5x nel 2023, per poi rimanere stabile sino al 2025; allo stesso modo il rapporto tra flussi di cassa operativi e debito netto dovrebbe raggiungere circa il 28% nel 2023, per poi rimanere stabile sino al 2025.
Società e operatori italiani hanno spesso criticato Enel. La società viene spesso accusata di usare la propria posizione dominante per muovere il mercato, traendone beneficio. Diverse associazioni hanno suggerito che l’Enel non ha permesso la crescita organica di un settore fotovoltaico in Italia. Rimane comunque che pochi altri soggetti italiani possono investire in reti, innovazione e progetti internazionali.
Starace e la classe dirigente Enel
Chiaramente i risultati ottenuti non sono solo frutto della direzione di Starace, ma dell’intero gruppo dirigente. È da sperare che, anche se Starace verrà sostituito con un dirigente meno “elettrico”, il gruppo dirigente potrà continuare a prendere decisioni che permetteranno alla società un esercizio di coerenza tanto necessario al momento, partendo in primo luogo dalla Sicilia e dalla 3Sun Gigafactory.
Le premesse per la società, il cui maggiore azionista è il Ministero dell’economia, sono positive. Da considerare infatti che i dati operativi del 2022 sono incoraggianti:  l’elettricità prodotta, inclusiva anche di quella gestita tramite JVs, è aumentata da 232 TWh nel 2021 a circa 239 TWh a fine 2022. Al contempo, è aumentata la quota di produzione associata ad energie rinnovabili, che ha raggiunto 124 TWh nel 2022 rispetto ai 118 TWh a fine 2021. Questo nonostante la minore produzione idroelettrica in Italia e Spagna.
Starace era stato precedentemente amministratore delegato di Enel Green Power per sei anni, facendo segnare un’espansione nel continente americano. È anche vicepresidente di Endesa, la più grande utility elettrica in Spagna con attività di produzione e distribuzione in Spagna, Portogallo e Marocco.
È poi presidente del Consiglio di amministrazione di SEforALL, organizzatone internazionale che lavora con le Nazioni Unite per raggiungere l’Obiettivo di sviluppo sostenibile 7 entro il 2030. Ha o ha avuto poi posizioni all’interno dell’European Clean Hydrogen Alliance e nel gruppo della Banca europea per gli investimenti (BEI).
Insomma. Made in Italy, export-oriented e internationally known.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/18/mise-approva-decreto-per-incentivare-gli-impianti-agrovoltaici-avanzati/,"MERCATI & POLITICHE,POLITICA,SVILUPPI DI MERCATO,ITALIA",LARA MORANDOTTI,"APRILE 18, 2023",Mise approva decreto per incentivare gli impianti agrovoltaici avanzati,"L’obiettivo dell’intervento gode di risorse pari a 1,1 miliardi di euro. Si inserisce nel piano di aiuti PNRR con lo scopo di installare almeno 1,04 GW di impianti agrovoltaici entro il 30 giugno 2026.
Il decreto prevede l’applicazione di un incentivo soprattutto per soluzioni costruttive innovative, prevalentemente a struttura verticale e con moduli ad alta efficienza. Il contributo in conto capitale sarà erogato nella misura massima del 40% dei costi ammissibili e una tariffa incentivante a valere sulla quota di energia elettrica prodotta e immessa in rete.
Il Mise ha specificato linee guide che ben delineano lo status di “impianto agrovoltaico avanzato”. Innanzitutto deve adottare soluzioni integrative innovative con montaggio dei moduli elevati da terra, anche prevedendo la rotazione degli stessi, senza compromettere la continuità delle attività di coltivazione agricola e pastorale, anche eventualmente consentendo l’applicazione di strumenti di agricoltura digitale e di precisione. Inoltre, è un impianto che prevede la realizzazione di sistemi di monitoraggio che consentano di verificare l’impatto dell’installazione fotovoltaica sulle colture, il risparmio idrico e la produttività agricola per le diverse tipologie di colture.
In generale, le linee guide del Mise definiscono “sistema agrovoltaico avanzato” un sistema complesso composto dalle opere necessarie per lo svolgimento di attività agricole in una data area e da un impianto fotovoltaico installato su quest’ultima. Lo scopo è di valorizzare il potenziale produttivo di entrambi i sottosistemi, garantendo comunque la continuità delle attività agricole proprie dell’area.
Con l’obiettivo di favorire  la realizzazione degli interventi nell’ambito dell’imprenditoria agricola, sono stati previsti per l’accesso alle procedure due distinti contingenti di potenza: un primo pari a 300 MW è destinato al solo comparto agricolo per impianti di potenza fino a 1 MW, mentre il secondo è aperto anche alle associazioni temporanee di imprese composte da almeno un soggetto del comparto agricolo per impianti di qualsiasi potenza.
Il Ministro Pichetto ha dichiarato: “L’autonomia energetica si costruisce anche puntando sulla vocazione agricola di una grande parte del nostro Paese. Oggi la sfida, che questo decreto interpreta con grande attenzione, è far coesistere nei campi l’eccellenza agricola con soluzioni nuove per generare energia pulita”.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
