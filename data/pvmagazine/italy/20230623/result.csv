url,tag,author,updated_date,title,contents
https://www.pv-magazine.it/2023/06/23/enel-x-realizzera-un-impianto-fotovoltaico-da-22-mw-pr-laeroporto-di-fiumicino/,"BANDI E ASTE,INDUSTRIA & FORNITORI,INSTALLAZIONI E IMPIANTI,MERCATI & POLITICHE,MODULI,ITALIA,LAZIO",LARA MORANDOTTI,"GIUGNO 23, 2023",Enel X realizzerà un impianto fotovoltaico da 22 MW per l’aeroporto di Fiumicino,"Enel X ha vinto la gara pubblica europea bandita da Aeroporti di Roma per la realizzazione dell’aeroporto di Fiumicino, che l’azienda descrive come “Il più grande impianto fotovoltaico di autoconsumo tra gli scali europei”.
La potenza sarà di circa 22 MW e i pannelli saranno installati parallelamente alla pista numero 3 del Leonardo da Vinci, coprendo un’area di 340.000 mq.
“La costruzione del nuovo impianto fotovoltaico, il più grande d’Europa, è un passaggio significativo della consolidata collaborazione con Aeroporti di Roma. Siamo di fronte a un intervento in ambito aeroportuale mai visto prima, un impianto che contribuirà a ridurre notevolmente le emissioni dell’Aeroporto di Fiumicino. Una scelta che lo renderà ancora di più un’eccellenza a livello mondiale”, ha dichiarato Francesco Venturini, CEO di Enel X.
“Andiamo avanti con una delle più ambiziose iniziative del nostro percorso di sviluppo sostenibile. Siamo convinti che le eccellenze italiane possano e debbano lavorare insieme per lo sviluppo e il rilancio di un settore strategico per il nostro Paese”, ha aggiunto Marco Troncone, amministratore delegato di Aeroporti di Roma.
Facciamo un passo indietro: nel settembre 2021 Enel X aveva annunciato, sempre grazie alla collaborazione con Aeroporti di Roma, il progetto per cui le batterie second-life provenienti da veicoli elettrici sarebbero state integrate “in un parco solare da 30 MW dell’Aeroporto di Roma Fiumicino in corso di realizzazione entro il 2024, contribuendo a ridurre drasticamente le emissioni dello scalo”.
Il progetto, denominato Pioneer – airPort sustaInability secONd lifE battEry stoRage, si era aggiudicato un finanziamento di oltre 3 milioni di euro dell’Innovation Fund, il fondo dell’innovazione per il clima dell’UE, prevedendo la realizzazione di un innovativo sistema d’accumulo da 10 MWh basato su batterie di veicoli elettrici giunte al loro secondo ciclo di vita, utilizzate per assorbire l’eccesso di energia prodotto dall’impianto solare e coprire gli eventuali picchi serali di domanda energetica dell’aeroporto.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/23/in-campania-sara-costruito-un-sistema-bess-da-200-mw-800-mwh/,"BATTERIE,STOCCAGGIO,ITALIA",LARA MORANDOTTI,"GIUGNO 23, 2023",In Campania sarà costruito un sistema BESS da 200 MW / 800 MWh,"L’inglese Aura Power sta lavorando ad una pipeline italiana di BESS di oltre 1GW. In questa direzione, il progetto di Maddaloni, in provincia di Caserta, è il primo a raggiungere lo stato di fattibilità. Il decreto ministeriale che conferma l’approvazione da parte della Regione Campania è stato infatti emesso lo scorso 8 giugno e l’inizio dei lavori è previsto per il 2025.
Il sistema di accumulo di energia a batteria da 200 MW fornirà energia elettrica in grado di alimentare oltre 35.000 abitazioni nei momenti di picco della domanda e a bilanciare in tempo reale la rete elettrica con l’entrata in funzione di altri generatori di energia rinnovabile.
“La maggior parte dei sistemi di batterie esistenti in Italia sono collegati a un impianto fotovoltaico, quindi questo sarà uno dei primi progetti di batterie indipendenti che si collegano direttamente alla rete elettrica”, ha spiegato ‍Aura Power in una nota.
L’azienda ha aggiunto che, secondo i dati dell’associazione ANIE Rinnovabili, alla fine di settembre 2022 l’Italia aveva una capacità combinata di 959 MW e una capacità massima di stoccaggio di 1.826 MWh. “Una volta realizzato, il progetto di Maddaloni aggiungerà circa il 20% all’attuale capacità combinata”.
“L’autorizzazione a costruire questo progetto, sostenuto da Legance e 3eingegneria, porterà una serie di benefici economici all’area locale e aiuterà la Regione e l’Italia nei suoi sforzi per la decarbonizzazione della rete elettrica”, ha dichiarato Peter Sermon, responsabile globale dello sviluppo di Aura Power.
Aura Power ha oltre 20GW di progetti di accumulo di energia solare e di batterie in fase di sviluppo in Europa e Nord America.
“Ricordo ancora quando 5 anni fa Aura Power mi chiamò chiedendo un supporto legale nel campo del diritto BESS per questo progetto pionieristico. All’epoca mancava completamente il quadro giuridico. Ora il progetto di Maddaloni è una realtà”, ha affermato Cristina Martorana, Partner di Legance.
‍
 
‍
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/23/al-via-i-lavori-per-limpianto-fotovoltaico-a-servizio-della-galleria-parco-della-reggia/,"INDUSTRIA & FORNITORI,INSTALLAZIONI E IMPIANTI,INVERTER,MODULI,CAMPANIA",LARA MORANDOTTI,"GIUGNO 23, 2023",Al via i lavori per l’impianto fotovoltaico da 254 kW a servizio della galleria Parco della Reggia,"Sono iniziati i lavori per l’installazione di un impianto fotovoltaico con potenza di 254 kW a servizio della galleria Parco della Reggia sulla SS700 della Reggia di Caserta.
L’investimento complessivo ammonta a circa 700 mila euro e il risulto sarà l’attivazione di un campo fotovoltaico composto da oltre 540 pannelli in silicio monocristallino, che alimenteranno 3 inverter da 100 kw ciascuno.
“La produzione annua dell’impianto ridurrà di circa 10% il consumo energetico totale della galleria ogni anno”, ha dichiarato sui social Nicola Montesano, Responsabile Struttura Territoriale di Anas Campania.
“L’intervento di efficientamento rientra nell’ambito delle iniziative portate avanti da Anas, in linea con le indicazioni del Gruppo FS Italiane in materia di sostenibilità, risparmio energetico e implementazione di tecnologie avanzate, nell’ottica di un’accelerazione del processo di de-carbonizzazione, previsto dall’Unione Europea per il 2050”, ha specificato Montesano nella sua nota.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/23/servizio-ricerca-di-lavoro-nel-fotovoltaico-dodicesima-edizione/,"MERCATI & POLITICHE,SVILUPPI DI MERCATO,ITALIA,LAZIO,LOMBARDIA,PIEMONTE",LARA MORANDOTTI,"GIUGNO 23, 2023",Servizio ricerca di lavoro nel fotovoltaico: dodicesima edizione,"Agap2 sta cercando un elettricista esperto di fotovoltaico nell’area di Alessandria. La risorsa dovrà leggere schemi elettrici, cablare cabine e quadri elettrici media e bassa tensione. Si offrono contratto a tempo indeterminato, strumenti di formazione sia per le hard che soft skill ed un piano di crescita professionale.
A Milano, Centrica Business Solutions Italia è alla ricerca di una assistente marketing che andrà a supportare il team marketing in Italia contribuendo a mantenere sempre aggiornati e in linea con la strategia aziendale tutti i contenuti e gli asset di marketing, tra cui il sito web, i social, i materiali e le piattaforme digitali. La sua funzione sarà di supporto nella creazione di presentazioni, brochure, case study e altri materiali di marketing anche inerenti le installazioni di impianti fotovoltaici.
Comoli Ferrari, distributore di soluzioni per l’impiantistica elettrica e idrotermosanitaria, fotovoltaico compreso, cerca un key account manager da collocare all’interno dell’ufficio commerciale di Milano, occupandosi  di gestire la relazione con il cliente andando ad individuare e proporre la soluzione più in linea con le sue esigenze, nel rispetto delle politiche e degli obiettivi commerciale aziendali.
Bester cerca un site manager fotovoltaico per lavorare in uno dei suoi progetti fotovoltaici con sede a Montalto di Castro (Viterbo). Si richiede un’esperienza lavorativa decennale, maturata nel settore specifico, con la responsabilità specifica del coordinamento di rilevanti commesse di manutenzioni o costruzioni impiantistiche e comprovata esperienza nella gestione e nel coordinamento dei tempi e costi di realizzazione.
ReFeel è alla ricerca di uno stagista preferibilmente in possesso di una laurea in Architettura o Ingegneria, che sarà coordinato e formato dal team senior della società. La risorsa dovrà selezionare e validare terreni idonei allo sviluppo di impianti PV. Tra le altri mansioni ci sarà la presentazione delle proposte contrattuali ai proprietari terrieri e l’utilizzo dei software come Autocad.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/23/dobbiamo-evitare-tensioni-geopolitiche-dice-viscontini-a-intersolar/,"BATTERIE,INDUSTRIA & FORNITORI,INSTALLAZIONI E IMPIANTI,INVERTER,LEGGI & ATTI,MERCATI & POLITICHE,MODULI,POLITICA,STOCCAGGIO,SVILUPPI DI MERCATO,CINA,EUROPA OCCIDENTALE,EUROPA ORIENTALE,ITALIA",SERGIO MATALUCCI,"GIUGNO 23, 2023","Dobbiamo evitare tensioni geopolitiche, dice Viscontini a Intersolar","Paolo Rocco Viscontini, attuale presidente di Italia Solare, prevede che il prossimo consiglio direttivo dell’Associazione, che verrà votato il 12 luglio, dovrà occuparsi in primis delle regole utili a centrare gli sfidanti target di crescita delle fonti rinnovabili. Contemporaneamente, nei prossimi mesi, si comincerà anche a parlare di politiche di sostegno allo sviluppo sul nostro territorio della filiera industriale del fotovoltaico.
“Sempre più operatori nazionali, attivi o in procinto di attivarsi nella produzione di moduli fotovoltaici, mi chiamano per capire se in Italia, come in Europa, si creeranno le condizioni per investire in nuove linee produttive”, ha detto il presidente di Italia Solar a pv magazine durante Intersolar.
“La Commissione Europea ha già annunciato che si farà tutto il possibile per riportare la manifattura del fotovoltaico e non solo in Europa”, dice Viscontini. “Politiche di supporto utili a garantire la sostenibilità degli investimenti in Europa sono sicuramente necessarie, ma occorre prestare molta attenzione a non danneggiare il settore limitando la vendita dei moduli di origine extra UE nel momento in cui manca ancora, e mancherà per qualche anno, una significativa filiera europea. Nel 2022 sono stati installati in Europa circa 46 GW e si prevede si raggiungere, nel giro di 2-3 anni, una potenza installata di 60 GW/anno, che dovrebbe ulteriormente crescere. Oggi la quota di prodotti made in EU è molto limitata, probabilmente non va oltre i 2 GW/anno, oltretutto di moduli con wafer e celle non made in EU. È quindi evidente che occorre disegnare uno sviluppo dell’industria europea del fotovoltaico che da un lato preservi la diffusione delle installazioni di impianti fotovoltaici e dall’altro dia certezze agli investitori che intraprenderanno iniziative industriali che per loro natura richiedono anni per le relative implementazioni”.
Viscontini dice che politiche di supporto al ‘Made in EU’ hanno senso, ma dovrebbero essere pensate più in un’ottica di inclusione e partnership anche con i grandi player asiatici e in particolare cinesi che dominano tecnologie e mercati, piuttosto che creare tensioni commerciali. 
Secondo Viscontini, il mercato fotovoltaico italiano potrebbe aumentare nel 2023 rispetto all’anno scorso, con una crescita dei grandi impianti che dovrebbe bilanciare la riduzione delle installazioni residenziali che soffrono lo stop della cessione dei crediti del Superbonus.
“I produttori di moduli, soci di Italia Solare, ci riferiscono di consegne per il primo semestre di oltre 2 GW di moduli. Vuol dire che il settore grandi impianti potrebbe registrare 3-4 GW di nuove installazioni, che non significano necessariamente pari connessioni. Di sicuro registreremo un aumento importante di questi impianti rispetto agli 0,57 GW circa del 2022”, ha commentato Viscontini. “Il segmento C&I dovrebbe salire rispetto agli 0,68 GW del 2022. Difficile fare previsioni, ma ci auguriamo ci si avvicini al GW, mentre il residenziale è destinato a diminuire dai quasi 2 GW di consegne (con 1,23 GW di connessioni) del 2022, a circa la metà o poco più nel 2023”. 
Viscontini riporta che gli stock sono pieni di batterie per gli impianti residenziali. “Mentre per i pannelli il problema è inferiore perché possono essere installati anche sulle aziende, che tutto sommato proseguono a ordinare impianti, per le batterie siamo di fronte a ben maggiori difficoltà, anche perché presentano una naturale autoscarica, da considerare quando i prodotti rimangono in magazzino per diversi mesi, tanto che occorre prevedere delle ricariche. A questo si aggiunge poi una diminuzione dei prezzi significativa, che crea non pochi problemi a chi ha batterie in magazzino”. 
Italia Solare chiede di aumentare la detrazione dal 50% al 65%, introducendo anche la possibilità di dare alle famiglie a più alto reddito la possibilità di detrarre il 65% dell’investimento nei 5 anni successivi all’installazione, mantenendo i 10 anni per chi ha redditi inferiori.
Per quanto riguarda i grandi impianti, Viscontini sottolinea che è necessario creare sicurezza e supportare la realizzazione di impianti che basino i finanziamenti su validi PPA o su tariffe fisse a 2 vie come quelle previste dal DM FER1, “che è sicuramente da sostenere e sviluppare ulteriormente”. Dopo mesi di prezzi dell’energia elevati, i prezzi all’ingrosso sono scesi drasticamente, creando difficoltà a sottoscrivere PPA sostenibili per gli impianti, elabora il presidente di Italia Solare. 
“Per il settore C&I, inoltre, ha senso pensare a garanzie statali per le banche che offrono dei prestiti per la realizzazione di grandi impianti, per incentivare le aziende a sottoscrivere ordini di acquisto senza intaccare il proprio castelletto fidi, che gli imprenditori giustamente vogliono preservare per il loro core business”, conclude Viscontini. 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
