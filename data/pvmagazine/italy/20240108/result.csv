url,tag,author,updated_date,title,contents
https://www.pv-magazine.it/2024/01/08/greenit-e-galileo-svilupperanno-140-mw-di-fotovoltaico-in-italia/,"INSTALLAZIONI E IMPIANTI,ITALIA",LARA MORANDOTTI,"GENNAIO 8, 2024",GreenIT e Galileo svilupperanno 140 MW di fotovoltaico in Italia,"La join venture italiana GreenIT, lt  fondata da Plenitude e CDP Equity e Galileo, piattaforma paneuropea di sviluppo e investimento nel settore delle energie rinnovabili, realizzeranno in partnership otto progetti fotovoltaici in tre regioni del Sud, Centro e Nord Italia, per un totale di circa 140 MW.
L’avvio della fase operativa degli impianti è previsto entro la fine del Piano Industriale di GreenIT, nel 2027, che prevede investimenti complessivi per 1,7 miliardi di euro con l’obiettivo di raggiungere una capacità installata di 1.000 MW.
La strategia di GreenIT comprende lo sviluppo e la realizzazione di impianti greenfield, la realizzazione di progetti autorizzati e il repowering di impianti operativi giunti alla fine del loro ciclo di vita.
In Italia, Galileo sta sviluppando un’ulteriore pipeline di progetti rinnovabili onshore e offshore per un totale di oltre 2.000 MW.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/08/linstallatore-puo-calpestare-i-moduli-fotovoltaici/,"OPINIONI,TECNOLOGIA E SCIENZA,ITALIA,MARCHE",LARA MORANDOTTI,"GENNAIO 8, 2024",L’installatore può calpestare i moduli fotovoltaici?,"Da oltre quasi 10 anni LBL Elettrica di Jesi, in provincia di Ancona, installa impianti fotovoltaici, dotandosi di tecnologie all’avanguardia. pv magazine Italia ha intervistato Lorenzo Berrettini per rispondere alla domanda “Durante l’installazione e la manutenzione di impianti fotovoltaici è possibile, senza danni, attraversare e calpestare i pannelli”?
Ancora prima di parlare di installazione e manutenzione, Lorenzo Berrettini ha dichiarato: “Per ottimizzare l’efficienza dell’impianto fotovoltaico, già in fase di offerta, è necessario eseguire un sopralluogo per verificare l’orientamento del tetto, preferibilmente con esposizione a sud, e la presenza di eventuali fattori che potrebbero creare ombreggiature, come ad esempio camini, antenne e lucernai, che potrebbero ridurre anche di molto la produzione di energia”.
pv magazine Italia: È possibile calpestare i moduli?
I pannelli non devono essere calpestati. Farlo è rischioso perché si potrebbero causare gravi danni. Certo, ci sono varie tipologie di pannelli e alcuni hanno il vetro e la cella fotovoltaica più spessa, ma comunque è meglio non calpestarli: si tratta pur sempre di vetro!
Come vi comportate per sostituire un pannello?
Smontiamo l’intera fila fino a raggiungere il pannello da sostituire. Per quanto riguarda invece il controllo del funzionamento dei moduli, ci siamo dotati di una termocamera per verificare a distanza il corretto funzionamento delle celle fotovoltaiche.
Invece, per la manutenzione e la pulizia dei pannelli?
In società con l’Ing. Michele Massaccesi, LBL Elettrica sta costituendo la specifica azienda ML GREEN Srl. Abbiamo acquistato un robot radiocomandato dotato di una spazzola da un metro e venti e un’ulteriore spazzola elettrica rotante con un’asta telescopica. L’obiettivo è proprio rispettare la nostra convinzione di non calpestare i pannelli.
Può descrivere queste apparecchiature?
Sono dotate di un depuratore che permette di lavare i pannelli con acqua demineralizzata, evitando così la formazione di aloni calcarei o di altre impurità dopo l’asciugatura. In alcuni casi, stiamo utilizzando dei trattamenti con nanotecnologie.
Di cosa si tratta?
Permettono di proteggere i pannelli e apportano al vetro nuove importanti proprietà che evitano la formazione di depositi di calcare, aloni, impronte, unto, polvere, sale marino, appannamento e sostanze corrosive. Sebbene un po’ più costoso, questo trattamento allunga di molto la durata della pulizia dei pannelli e in luoghi polverosi con ambienti ostili si risparmia un ulteriore pulizia durante l’arco dell’anno.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/08/loperatore-di-rete-tedesco-prevede-che-la-nuova-capacita-solare-del-2023-raggiungera-i-141-gw/,"INSTALLAZIONI E IMPIANTI,MERCATI & POLITICHE,POLITICA,SVILUPPI DI MERCATO,GERMANIA",SANDRA ENKHARDT,"GENNAIO 8, 2024","L’operatore di rete tedesco prevede che la nuova capacità solare del 2023 raggiungerà i 14,1 GW","“Abbiamo fatto un grande passo avanti, soprattutto per quanto riguarda il fotovoltaico, la cui nuova capacità è quasi raddoppiata rispetto all’anno precedente”, ha dichiarato Klaus Müller, presidente della Bundesnetzagentur.
La Bundesnetzagentur ha dichiarato di prevedere 14,1 GW di nuova capacità fotovoltaica installata per il 2023, principalmente da impianti su tetto. Ha sottolineato che lo Stato della Baviera contribuirà probabilmente con 3,5 GW.
La capacità fotovoltaica cumulativa in Germania dovrebbe raggiungere circa 81,7 GW entro dicembre.
L’agenzia segnala un aumento del 300% delle installazioni di impianti solari da balcone, per un totale di 260.000 nel 2023, pari all’1,5% della nuova capacità fotovoltaica.
L’energia solare rappresenta quasi la metà della produzione di energia rinnovabile installata in Germania, con 17 GW, mentre la capacità eolica netta ha raggiunto 2,9 GW nel 2023, superando le cifre dell’anno precedente, ha dichiarato la Bundesnetzagentur.
“Per quanto riguarda l’eolico onshore, sono da rilevare sviluppi interessanti. Ciò che mi rende ottimista è che nel 2023 saranno rilasciati molti più permessi”, ha dichiarato Müller. “Questo si tradurrà in un numero crescente di nuove costruzioni”.
Un impianto eolico offshore da 300 MW è entrato in funzione nel Mar Baltico nel 2023. Il Mare del Nord e il Mar Baltico ospitano ora 8,5 GW di capacità cumulativa di energie rinnovabili. 
L’espansione degli impianti a biomassa è raddoppiata a 120 MW nel 2023, portando la capacità operativa totale di questi sistemi a circa 9 GW, ha dichiarato la Bundesnetzagentur.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/08/generali-compra-in-inghilterra-una-stazione-di-stoccaggio-da-100-mw/,"BATTERIE,MERCATI & POLITICHE,STOCCAGGIO,SVILUPPI DI MERCATO,EUROPA OCCIDENTALE,REGNO UNITO",LARA MORANDOTTI,"GENNAIO 8, 2024",Generali compra in Inghilterra una stazione di stoccaggio da 100 MW,"Shanghai Electric ha annunciato che è entrata in funzione la stazione di accumulo di energia REP1&2 da 100MW/100MWh nella regione inglese sud-orientale del Kent, dove la domanda di energia elettrica è tra le più alte della nazione nella stagione più fredda.
Si tratta del primo progetto di accumulo di energia su larga scala all’estero per l’azienda cinese, che ha fornito una serie completa di soluzioni per l’accumulo di energia, tra cui 38 container di batterie e 20 container PCS.
Il progetto, che mira a migliorare l’efficienza, l’affidabilità e la sostenibilità del sistema energetico del Regno Unito, è stato sviluppato da Pacific Green e l’impianto è dotato di batterie al litio ferro fosfato ad alte prestazioni prodotte dallo stabilimento di Nantong di Gotion New Energy.
L’impianto è stato acquistato ad inizio 2024 da una filiale del colosso assicurativo italiano Generali ed è gestito da Shell Energy Europe Limited.
Nella stessa nota stampa, Shangai Electric ha aggiunto di aver completato anche la connessione alla rete del progetto solare Fiskerton II-A nel Lincolnshire, l’ultimo degli otto nel Regno Unito.
“Gli otto progetti solari realizzati da Shanghai Electric nel Lincolnshire forniranno ogni anno 128.117 MWh di elettricità verde nel Regno Unito. È anche il primo progetto all’estero intrapreso da Shanghai Electric, dove è responsabile dell’investimento, del finanziamento, della costruzione, dell’allacciamento alla rete e della gestione dell’impianto solare”, ha dichiarato Stuart Mellor, project manager del progetto Fiskerton II A.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/08/bei-sostiene-mytilineos-coprendo-il-16-degli-investimenti-della-societa-greca/,"FINANZA,MERCATI & POLITICHE,BASILICATA,CALABRIA,GRECIA,ITALIA,PUGLIA,SARDEGNA,SICILIA",SERGIO MATALUCCI,"GENNAIO 8, 2024","BEI sostiene Mytilineos, coprendo il 16% degli investimenti della società greca","La Banca europea per gli investimenti (BEI) ha stanziato 400 milioni di euro per sostenere Mytilineos nell’accelerazione delle installazioni di impianti rinnovabili, per lo più fotovoltaici, in Grecia e in altri Stati dell’Unione europea.
Mytilineos realizzerà un nuovo portafoglio di progetti fotovoltaici e di sistemi di accumulo a batteria (BESS) nei prossimi quattro anni, che aggiungeranno una capacità di circa 2,6 GW. L’investimento totale è stimato in 2,5 miliardi di euro.
Il finanziamento della BEI sosterrà per lo più nuovi investimenti in regioni del continente in cui il reddito pro capite è inferiore alla media dell’UE.
La BEI e Mytilineos hanno firmato il contratto di prestito decennale ad Atene il 21 dicembre 2023. 
“Questo nuovo accordo di finanziamento è un’altra parte del pacchetto di sostegno su misura della BEI a RepowerEU”, ha scritto la BEI. 
Oltre alla realizzazione di impianti solari e di stoccaggio, il nuovo finanziamento della BEI contribuirà a potenziare la rete elettrica esistente.
A marzo il direttore generale Yiannis Kalafatas ha spiegato a pv magazine che l’Italia è, dopo la Grecia, il Paese a cui sta guardando con maggiore attenzione.
Ad agosto la società greca ha confermato l’interesse per soluzioni di storage, con un focus sui mercati core.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
