url,tag,author,updated_date,title,contents
https://www.pv-magazine.it/2023/03/22/agrovoltaico-in-svizzera-arrivano-30-mw-in-engadina/,"INSTALLAZIONI E IMPIANTI,SVIZZERA",LARA MORANDOTTI,"MARZO 22, 2023",Agrovoltaico in Svizzera: arrivano 30 MW in Engadina,"L’azienda solare TNC Consulting AG di Feldmeilen (ZH),  in Svizzera, e l’azienda elettrica di Samedan, comune nel cantone dei Grigioni, hanno fatto sapere che verrà installato un impianto solare da 30 MW tra la pista dell’aeroporto locale e il torrente Flaz.
Secondo quanto comunicano le due aziende, l’impianto produrrà più energia di quella necessaria per l’approvvigionamento del comune svizzero. I pannelli solari saranno posizionati in verticale con un’altezza tra tre e cinque metri, lasciando spazio al terreno per utilizzi agricoli.
Il team di progetto è consapevole del forte turismo di montagna presente e nel comunicato ha sottolineato come “questa tipologia di installazione visivamente impattante, impone un’attenta pianificazione”.
Si prevede che l’impianto verrà attivato nell’inverno 2024/2025. Secondo le due aziende, la vicinanza con la rete elettrica pubblica consentirà una notevole velocizzazione dei lavori e un notevole risparmio economico.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
