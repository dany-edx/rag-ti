,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/14/mce-mostra-convegno-expocomfort-2024-e-il-momento-delle-pompe-di-calore-abbinate-al-fotovoltaico/,"MERCATI & POLITICHE,SVILUPPI DI MERCATO,ITALIA,LOMBARDIA",LARA MORANDOTTI,2024-03-14,"MCE Mostra Convegno Expocomfort 2024, è il momento delle pompe di calore abbinate al fotovoltaico","Tra gli anni del Solar Expo e del Key Energy, MCE Mostra Convegno Expocomfort si è posto come evento di grande attenzione per le rinnovabili, attraendo l’interesse anche del mondo fotovoltaico. Oggi è una fiera varia, internazionale ed eclettica, dove emerge la convergenza e integrazione di tecnologie che utilizzano energia rinnovabile.
L’offerta espositiva si presenta sotto l’ampio cappello del benessere abitativo, senza incasellare la complessa evoluzione del concetto stesso di comfort. Non a caso, il nuovo claim della fiera è “Beyond Comfort” riferito al mercato HVAC+R, alla gestione e trattamento dell’acqua, senza prescindere dall’efficienza energetica.
pv magazine Italia era presente, constatando che la tecnologia al primo posto del podio, che ha fatto la parte del leone tra i padiglioni, è la pompa di calore ed è crescente il legame con il fotovoltaico nel virtuoso concerto tecnologico delle abitazioni sostenibili.
Alla fiera sono oltre 1.700 le aziende presenti, di cui il 60% provenienti dall’estero, tra esse quasi 400 con proposte di pompe di calore, la tipologia di prodotto in assoluto più numerosa. Abbiamo intervistato alcuni produttori che hanno tutti sottolineato come sia ormai una direzione ben tracciata la progettazione di prodotti ottimizzati per dialogare con impianti fotovoltaici.
“Stiamo proponendo un sistema che va a completare tutta la produzione termica e di energia elettrica legata al consumo di pompa di calore, cercando di legare i due mondi tramite un’applicazione. Ad esempio quando lo scaldacqua è in pompa di calore sarà legato alla produzione fotovoltaica e alle stesse batterie, con differenti scenari, legati anche alle previsioni del tempo. Se si prevede, ad esempio, un temporale con probabile blackout, l’impianto fotovoltaico darà la proprietà alla caricare delle batteria. Il faro è senza dubbio questa interazione con la produzione e l’ottimizzazione dell’energia rinnovabile”, ha spiegato Sergio Valieri di Haier.
“Tutte le macchine che abbiamo esposte sono elettriche, dal piccolo residenziali ai più grandi come container. Usano quindi esclusivamente energia elettrica e con diversi moduli e tipo di infrastruttura possono usare un apporto di fotovoltaico che può essere totale o parziale, a seconda delle casistiche e dell’ottimizzazione. L’accoppiamento con il fotovoltaico viene particolarmente bene, soprattutto associato ad accumulo con batterie perché la produzione potrebbe non essere contemporanea all’utilizzo. Ora si son raggiunti ottimi risultati nel residenziale, ma sempre di più si migliorerà per qualsiasi potenza”, ha dichiarato Andrea Veronese di Mitsubishi.
“Gli scaldacqua Sherpa in pompa di calore che abbiamo portato sono stati progettati con contatto per l’integrazione con l’impianto fotovoltaico che forza l’accensione ed innalza il set point della macchina. Si realizza l’accumulo dell’energia prodotta dal fotovoltaico per abbattere i costi di produzione dell’acqua calda sanitaria e si massimizza il risparmio energetico”, ha affermato Davide Raccagni di Olimpia Splendid.
Nel panel dei convegni proposti da MCE si è tenuto anche l’evento “Fotovoltaico e pompa di calore” organizzato da ISNOVA. A pv magazine Italia ha spiegato i dettagli del convegno la relatrice, Ing. Anna Chiara Castagna, Product Manager di Logical Soft.
“Abbiamo parlato della direttiva EPBD, chiamata “Direttiva case green” e di come riverberà sul nostro modo di affrontare la riqualificazione energetica degli edifici in Italia. Uno dei suoi punti più importanti è il phase-out delle caldaie a combustibili fossili entro il 2040. In pratica, tutti gli edifici dovranno far sparire le caldaie e questo presuppone un cambio radicale di mentalità, soprattutto nella cultura e nella formazione del professionista tecnico. Quest’ultimo deve migrare dalla progettazione di un impianto a caldaia alla soluzione in pompa di calore, sempre più spesso abbinata ad un impianto fotovoltaico. La differenza è tanta: a differenza delle caldaie, che non hanno nessuna dipendenza dalle temperature esterne di un ambiente, le pompe di calore, specialmente ad aria, sono macchine performanti che permettono di prelevare energia termica entalpica dell’ambiente, ma hanno prestazioni fortemente dipendenti dal clima esterno. E questo va calcolato”.
L’esperta ha dichiarato che è quindi molto più complesso dimensionare una pompa di calore, ed ecco che servono nuovi strumenti e nuove competenze, anche per la direttiva EPBD che richiede edifici “solar ready”, che saranno sempre più pieni di pannelli solari e fotovoltaici.
“L’attualità del mercato induce una modifica nel modo di effettuare le analisi energetiche. Oggi usiamo metodi stazionari mensili, dove le simulazioni sono fatte con condizioni statiche, mentre una nuova tipologia di combinazione in cui arrivare alla migliore combinazione tra fotovoltaico e pompa di calore , richiede un approccio di calcolo dinamico, che tenga conto dei percorsi solari e della variazioni di temperatura ora per ora in un ambiente. Per questo, nel convegno e presso lo stand che dividiamo con ENEA, stiamo presentando il software Termolog al servizio della transizione energetica per sostituire potenzialmente 8 milioni di caldaie”.
Una grande e forte presenza ad MCE è, come di consueto, quella di ANIMA/Assoclima. A pv magazine Italia, il segretario Ing. Federico Musazzi ha dichiarato: “Come associazione siamo molto interessati a lavorare con il settore del fotovoltaico perché è perfetto l’abbinamento tra pannello fotovoltaico e pompa di calore. Ed ecco l’utilizzo di energia elettrica prodotta grazie ad una fonte rinnovabile. Si tratta di una configurazione ideale che guardiamo con grande interesse e tra l’altro è la soluzione tecnologica che sta trovando il maggior successo nelle comunità energetiche rinnovabili, una preziosa palestra per questo tipo di produzione e autoconsumo di energia. Qui ad MCE l’esposizione clou è la tencologia di produzione di calore e raffrescamento ed il fotovoltaico rappresenta un importante complemento in una logica di impianto efficiente e rinnovabile. Lo si vede chiaramente: tra gli stand a direzione è proprio quella di una sempre più spinta integrazione”.
In apertura della presentazione dei risultati dell’indagine statistica 2023 sul mercato dei componenti per impianti HVAC. Maurizio Marchesini, Presidente di Assoclima Costruttori Sistemi di Climatizzazione ha spiegato: “Nonostante le difficoltà incontrate, le prospettive future per le pompe di calore rimangono positive. Il settore residenziale dovrà affrontare il problema degli elevati livelli di stock di prodotto presenti nella catena distributiva, ma ciò non compromette l’entusiasmo per il futuro della tecnologia. D’altra parte, il settore terziario commerciale ha rappresentato un contraltare positivo, registrando crescite a doppia cifra soprattutto per le pompe di calore e i chiller con potenza superiore ai 17 kW. Questa tendenza positiva ha coinvolto diverse categorie di prodotti rilevanti per i nostri associati e dimostra quanto le pompe di calore siano diventate una tecnologia sempre più richiesta e che si sta consolidando anno dopo anno”.
“Un commento specifico merita il comparto delle pompe di calore elettriche aria-acqua: la forte frenata delle macchine di potenza inferiore a 17 kW nel segmento residenziale, che ha registrato un calo della produzione del 26% a fronte di una domanda del mercato interno in fortissima riduzione, ha visto l’industria reagire con rapidità, andando a cogliere le grandi opportunità offerte dal segmento di potenza superiore a 50 kW”, sono le parole di Marco Dall’Ombra, Capo Gruppo Pompe di calore di Assoclima.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/IMG_6265-e1710431377821-150x150.jpg,italy
1,https://www.pv-magazine.it/2024/03/14/iren-partener-del-progetto-eu-dream-per-ottimizzazione-dellautoconsumo/,"TECNOLOGIA E SCIENZA,EUROPA OCCIDENTALE,EUROPA ORIENTALE,ITALIA",MASSIMILIANO TRIPODO,2024-03-14,Iren partner del progetto “EU-DREAM” per ottimizzazione dell’autoconsumo,"La Commissione Europea ha selezionato il progetto “EU-DREAM” tra quelli che riceveranno un finanziamento dal programma Horizon Europe, in particolare per quanto riguarda gli ambiti della sostenibilità energetica e dell’economia circolare. Lo rende noto Iren, partner del progetto.
EU-DREAM (Effective Uptake of Digital Services to Repower European Consumers and Communities as Active Participants in Energy Transition and Markets) mira ad applicare l’intelligenza artificiale con specifici algoritmi per ottimizzare l’autoconsumo da fonti rinnovabili. Tramite forme sperimentali di dispositivi regolabili da remoto, il progetto vuole impiegare algoritmi che seguano la logica demand-response in modo che possano regolare i consumi in base ai picchi di domanda o di offerta del mercato.
Il progetto durerà 42 mesi e vedrà l’allestimento di 6 Living Lab di ricerca in altrettanti Paesi europei. Iren lavorerà principalmente sul Living Lab italiano insieme a istituti di ricerca e università per realizzare un’area in cui testare elettrodomestici, colonnine di ricarica delle auto elettriche e impianti fotovoltaici al fine di analizzare flessibilità, interoperabilità, governabilità da remoto e usability per il consumatore.
Iren è partner anche di un altro progetto selezionato, ReBioCycle, che durerà 48 mesi e ha lo scopo di sviluppare modelli innovativi di riciclo per il recupero delle bioplastiche dai rifiuti e il loro riutilizzo. Il finanziamento complessivo previsto per i due partenariati ammonta a oltre 10 milioni di euro.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Torino-Fotovoltaico-Martinetto-150x150.jpg,italy
2,https://www.pv-magazine.it/2024/03/14/passi-in-avanti-per-la-standardizzazione-dei-moduli-fotovoltaici/,"TECNOLOGIA E SCIENZA,CINA,STATI UNITI",VINCENT SHAW,2024-03-14,Passi in avanti per la standardizzazione dei moduli fotovoltaici,"Nel mese di luglio 2023, i produttori JinkoSolar, JA Solar, Trina Solar, insieme a Longi, Tongwei, Risen, Canadian Solar, Das Solar e Astronergy avevano stabilito che i moduli basati su wafer da 182 mm e basati su wafer da 210 mm seguissero le disposizioni stabilite dalla China Photovoltaic Industry Association (CPIA) nella sua specifica tecnica T/ CPIA 0003-2022.
Con una quota di mercato globale superiore all’80%, i nove produttori di moduli firmatari hanno così stabilito di fatto uno standard industriale.
Problema risolto?
L’attuale varietà di dimensioni dei moduli fotovoltaici dipende, fondamentalmente, dalle dimensioni dei wafer adottate dai diversi produttori. Le dimensioni dei wafer si sono sviluppate dalle dimensioni di 12,5 cm x 12,5 cm di dieci anni fa, a 15,6 cm e poi a 156,75 mm, nel 2015. Da allora, sono proliferate nuove dimensioni, tra cui 15,8 cm, 158,75 mm, 16,1 cm, 16,2 cm e 16,6 cm, a seconda dei diversi percorsi tecnici seguiti dai produttori. Dal 2020 all’elenco si sono aggiunti i wafer da 18,2 cm e 21 cm e da allora questi due formati sono arrivati a rappresentare la maggior parte del mercato. Allo stesso tempo, i produttori hanno cominciato a differenziarsi nella progettazione dei moduli. Con moduli di diverse dimensioni caratterizzati da wafer, vetro, e backsheet di diverse dimensioni, i progetti solari alla fine hanno assunto forme diverse. Ciascun formato di modulo supportava esclusivamente il proprio sistema industriale.
Man mano che questi ecosistemi si consolidavano, le differenze nelle dimensioni dei moduli si consolidavano, determinando un aumento dei costi per il coordinamento delle catene di approvvigionamento a monte e a valle e creando significative barriere all’ingresso per i nuovi produttori. Le linee di produzione di wafer di silicio, celle solari e moduli fotovoltaici valgono solitamente decine di milioni di dollari. La necessità di acquistare apparecchiature di produzione diverse per soddisfare le diverse esigenze di dimensioni dei moduli fa aumentare i costi di investimento iniziale. L’adeguamento delle linee di produzione per soddisfare le diverse esigenze dimensionali dei clienti ha causato problemi nell’adeguamento delle attrezzature, nella programmazione della produzione e nella gestione delle scorte di backsheet, vetro, telai in alluminio, e altri materiali.
La diversità di formati, inoltre, può essere molto complicata per i fornitori delle materie prime. Ad esempio, il vetro dei moduli fotovoltaici – che di solito è temperato o indurito termicamente – non può più essere modificato nelle dimensioni una volta completata la produzione. Se un ordine cam- bia, il prodotto originale può essere rotto e scartato, con conseguente spreco di materiali. Lungo la catena di produzione, poi, gli acquirenti dei moduli possono avere difficoltà a selezionare le dimensioni più appropriate per i loro progetti. Devono considerare le diverse caratteristiche elettriche e le prestazioni di carico e devono abbinare i moduli con strutture e inverter di dimensioni adeguate.
Trattative difficili
Questa serie di problemi e costi aggiuntivi ha spinto l’industria verso la standardizzazione. Il problema è che ciascuno dei grandi produttori voleva che le dimensioni dei propri prodotti diventassero lo standard del settore.
La CPIA è stata una scelta ovvia per mediare i negoziati risultanti poiché non solo coordina la comunicazione tra le società fotovoltaiche cinesi e il governo, ma è anche responsabile della formulazione di standard di settore e del coordinamento del dialogo e della collaborazione tra i suoi membri.
Dal 2021, l’associazione ha organizzato diversi cicli di discussioni volti a definire dimensioni standard dei prodotti fotovoltaici per i principali produttori di moduli solari e wafer, nonché per importanti partecipanti alla catena di approvvigionamento come produttori di vetro, backsheet, incapsulanti e inverter. Ad oggi, tuttavia, la CPIA ancora non è riuscita a trovare un consenso critico.
Ad aprile, in un seminario di settore condotto dalla stessa associazione, Trina Solar aveva introdotto il concetto di valore del suo modulo solare 210R, che utilizza un wafer rettangolare di 21 cm x 18,2 cm. Il produttore ha suggerito 2.384 mm per 1.134 mm come dimensione standard del settore per i moduli tradizionali di medie dimensioni.
L’idea era stata approvata dalla CPIA e da alcuni altri partecipanti al seminario. Alla successiva fiera SNEC, tenutasi a Shanghai a maggio, diversi produttori leader hanno lanciato moduli che si adattano a quelle dimensioni – o molto vicine ad esse – mostrando un possibile interesse per la convergenza. Nel mese di giugno, sempre sotto il coordinamento della CPIA, i principali produttori hanno deciso di incontrarsi per discutere la questione. Dopo diversi cicli di ardue trattative, i partecipanti alla fine hanno deciso per lo standard di 2.382 mm x 1.134 mm in quanto rappresentava una cifra media delle due principali alternative per la dimensione del lato più lungo.
È stato ritenuto un compromesso accettabile dai tutti i nove produttori sopra elencati.
Per quanto riguarda la standardizzazione dei wafer, i progressi sono stati più lenti. Nel 2019 Longi ha proposto i wafer da 16,6 cm in alternativa alle dimensioni più piccole. TCL Zhonghuan ha quindi suggerito wafer da 21 cm, sostenendo che questi offrono migliori prestazioni. Longi, Jinko, JA Solar e altre società, hanno risposto proponendo wafer da 180 circa mm, la massima grandezza che potrebbe essere recepita dai loro macchinari esistenti.
Longi, Tongwei, Risen, Canadian Solar, Das Solar e Astronergy hanno ritenuto che l’unificazione delle dimensioni dei moduli solari rappresentasse l’opportunità perfetta per ridurre costi dei materiali e problemi di gestione causati dalla varietà di dimensioni dei wafer. I produttori hanno anche dichiarato l’intenzione, in agosto, di cercare di ottenere l’accettazione del loro nuovo standard per i wafer tra i loro concorrenti.
Ciò fa sorgere la domanda: anche JinkoSolar, JA Solar e Trina – i tre firmatari delle dimensioni dei moduli standard del settore – seguiranno il gruppo dei sei sui wafer?
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/04013_01_PERC_module_o_opt-150x150.jpg,italy
3,https://www.pv-magazine.it/2024/03/14/startup-statunitense-sviluppa-pompa-di-calore-a-vapore-alimentata-ad-aria-per-uso-industriale/,"TECNOLOGIA E SCIENZA,STATI UNITI,WORLD",LIOR KAHANA,2024-03-14,Startup statunitense sviluppa pompa di calore a vapore alimentata ad aria per uso industriale,"AtmosZero ha dichiarato di aver raccolto 21 milioni di dollari in un round di finanziamento di serie A. L’azienda ha dichiarato che utilizzerà i fondi per accelerare la commercializzazione della propria tecnologia Boiler 2.0.
“Boiler 2.0 può essere facilmente combinata con la generazione e l’accumulo di energia fotovoltaica”, ha dichiarato un portavoce dell’azienda a pv magazine. “La tecnologia funziona con l’elettricità e non importa come viene creata, ma solo che ci sia”.
La maggior parte del vapore industriale è generato dalla combustione di combustibili fossili in loco. Viene utilizzato in una serie di settori, da quello alimentare a quello chimico, e rappresenta circa l’8% del consumo energetico globale.
“La tecnologia proprietaria Boiler 2.0 di AtmosZero estrae il calore dall’aria e fornisce vapore ad alta temperatura con la massima efficienza e zero emissioni di carbonio, consentendo alle aziende di sostituire le caldaie a gas naturale e a olio esistenti in modo rapido ed economico”, ha dichiarato il portavoce.
La pompa di calore assorbe 480 V di tensione in configurazione trifase e può produrre 650 kW di energia termica, con un flusso in uscita di 997,9 kg/h di vapore saturo. La temperatura-pressione di uscita è compresa tra 120 C/199,8 kPa e 165 C/701,7 kPa.
“Il coefficiente di prestazione (COP) del sistema dipende dalle temperature ambientali e dalla temperatura del vapore desiderata”, ha dichiarato il portavoce. “Lavoriamo insieme ai clienti ed eseguiamo analisi specifiche per fornire loro una migliore comprensione delle prestazioni previste. Detto questo, il nostro obiettivo è un COP di 2 passando da 15 C ambiente a 150 C di vapore saturo”.
Il sistema utilizza un refrigerante non specificato con “basso potenziale di riscaldamento globale (GWP), infiammabilità e tossicità”. L’ingombro è di circa 2,4 metri x 6,1 metri.
AtmosZero sta attualmente testando il sistema nell’ambito di un progetto pilota su scala reale, realizzato in una struttura gestita dalla New Belgium Brewing Company, con sede negli Stati Uniti. Recentemente ha anche lanciato una filiale europea.
“I nostri primi sistemi, che saranno installati nel 2025, produrranno 165 C e nel 2026 arriveranno a 200 C”, ha dichiarato il portavoce.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Screenshot-2024-03-12-114957-150x150.jpg,italy
4,https://www.pv-magazine.it/2024/03/14/lindia-assegna-480-mw-di-rinnovabili-piu-stoccaggio-a-0068-dollari-kwh/,"BATTERIE,INSTALLAZIONI E IMPIANTI,STOCCAGGIO,INDIA",UMA GUPTA,2024-03-14,"L’India assegna 480 MW di rinnovabili più stoccaggio a 0,068 dollari/kWh","Solar Energy Corp of India ha assegnato 480 MW nell’ambito della sua gara d’appalto da 1,5 GW per rinnovabili più stoccaggio, a un prezzo medio di 0,068 dollari/kWh.
Hero Future Energies ha presentato un’offerta per 120 MW, aggiudicandosi la capacità con la tariffa più bassa di INR 5,59 (0,067 dollari)/kWh. JSW Energy si è assicurata 180 MW, Serentica Renewables 100 MW e ReNew 80 MW a 5,6 INR/kWh ciascuno.
Gli sviluppatori vincitori realizzeranno progetti di energia rinnovabile supportati da sistemi di stoccaggio dell’energia per fornire energia rinnovabile ferma e dispacciabile in modo da seguire la domanda. I progetti possono essere ubicati ovunque in India e devono essere collegati alla rete di trasmissione interstatale.
I progetti saranno sviluppati su base BOO (build-own-operate).
SECI firmerà un accordo di acquisto di energia (PPA) di 25 anni con gli aggiudicatari. L’energia acquistata da SECI da questi progetti sarà venduta al Punjab State Power Corp. Ltd e Madhya Pradesh Power Management Co. Ltd.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/powertitan_c_by_sungrow-150x150.jpg,italy
5,https://www.pv-magazine.it/2024/03/14/bp-aumenta-la-partecipazione-in-un-polo-australiano-per-le-energie-rinnovabili-da-26-gw/,"FINANZA,IDROGENO,INSTALLAZIONI E IMPIANTI,MERCATI & POLITICHE,STOCCAGGIO,AUSTRALIA",DAVID CARROLL,2024-03-14,bp aumenta la partecipazione in un polo australiano per le energie rinnovabili da 26 GW,"Il Gruppo Macquarie ha annunciato di aver completato la vendita della sua quota del 15% nel progetto Australian Renewable Energy Hub (AREH), stimato in 55 miliardi di dollari australiani (36,4 miliardi di dollari), alla società petrolifera ed energetica bp, con sede nel Regno Unito, che ha portato al 64% la sua partecipazione nel progetto solare, eolico e di idrogeno verde previsto sulla costa settentrionale dell’Australia occidentale.
Robert Dunlop, responsabile del team risorse globali di Macquarie, ha confermato la transazione sui social media.
“Dopo cinque anni produttivi come azionista attivo, siamo lieti di aver completato la vendita della nostra quota del 15% a bp, che continuerà a portare avanti questo progetto”, ha dichiarato.
La vendita conferisce a bp una quota del 64% del progetto, dopo l’acquisizione iniziale di una quota del 40,5% nel 2022, successivamente aumentata a quasi il 49% grazie all’acquisto di azioni dai fondatori del progetto, InterContinental Energy e CWP Global.
Lo sviluppatore di idrogeno verde InterContinental Energy, con sede a Hong Kong, e CWP Global, con sede in Australia, mantengono rispettivamente una quota del 26% e del 10% nel progetto.
Il progetto AREH propone lo sfruttamento di 26 GW di energia solare ed eolica nei pressi di Port Hedland, nel nord-ovest del WA, per alimentare 14 GW di elettrolizzatori, producendo 1,6 milioni di tonnellate di idrogeno rinnovabile o 9 milioni di tonnellate di ammoniaca verde all’anno per i mercati locali e per l’esportazione. Gli sviluppatori hanno anche stanziato almeno 3 GW di capacità di generazione per gli stessi utenti energetici del Pilbara.
L’AREH è in fase di progettazione dal 2014 ed è stato annunciato per la prima volta nel 2017 come Asian Renewable Energy Hub da 6 GW. Da allora ha continuato a crescere in termini di portata e si è assicurato il sostegno del governo statale e federale, anche se ha dovuto affrontare alcuni ostacoli.
Nonostante le battute d’arresto, bp ha dichiarato di aver compiuto progressi significativi da quando ha assunto il controllo e sta continuando a sviluppare il progetto.
L’azienda ha dichiarato in precedenza che sta lavorando per prendere una decisione finale di investimento sul progetto in più fasi nel 2025, con l’obiettivo di iniziare a produrre energia ad AREH entro il 2029, quando entrerà in funzione la prima fase di 4 GW di energia rinnovabile. Le altre due fasi del progetto saranno sviluppate nel corso del prossimo decennio.
Nell’aggiornamento della sua strategia per il 2023, bp ha dettagliato i piani per investire fino a 98 miliardi di dollari nelle energie rinnovabili, nell’idrogeno, nei biocarburanti e nella mobilità elettrica entro il 2030, come parte della sua ambizione di diventare un’azienda a zero emissioni entro il 2050 o prima.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/australian-renewable-energy-hub-daisy-downs-1536x1024-1-150x150.jpg,italy
6,https://www.pv-magazine.it/2024/03/14/tinazzi-a-pv-magazine-prima-linea-produttiva-di-batterie-al-litio-di-energy-inaugurata-in-primavera/,"BATTERIE,FINANZA,MERCATI & POLITICHE,STOCCAGGIO,SVILUPPI DI MERCATO,ITALIA,VENETO",SERGIO MATALUCCI,2024-03-14,Tinazzi a pv magazine: prima linea produttiva di batterie al litio di Energy sarà inaugurata in primavera,"Energy S.p.A. sta procedendo con i propri piani in Italia, puntando sulla collaborazione con altre aziende per entrare nel segmento delle CER e, soprattutto, sulla produzione di sistemi di accumulo nel Paese.
“Siamo nella fase di testing della linea produttiva e dei prodotti, fase necessaria per arrivare alla certificazione. C’è una parte burocratica che è al di fuori del nostro controllo. I test stanno andando bene”, ha detto Davide Tinazzi, amministratore delegato di Energy S.p.A., confermando che la prima linea produttiva di batterie al litio LFP sarà inaugurata in primavera.
Fino a fine 2024, la società fondata nel 2013 a Rovereto (Trento) userà le batterie prodotte per i propri progetti.
La società prevede la costruzione di un secondo stabilimento accanto alla sede di Energy S.p.A., a Sant’Angelo di Piove Sacco, in provincia di Padova. La seconda fabbrica produrrà anche per la vendita a società del mondo del fotovoltaico, in Italia e non solo.
“C’è molto interesse riguardo la prima linea di produzione che avrà una capacità produttiva di 0,8 GWh all’anno. A questa seguiranno 10 linee produzione che avranno una capacità di produzione 10 volte maggiore, fino a 8 GWh annui. Lo step due è infatti la Gigafactory vera e propria che stiamo realizzando di fianco al sito in inaugurazione e che sarà pronta entro la fine del 2025, per essere operativa nel 2026”, ha detto Tinazzi a pv magazine Italia durante il KEY di Rimini.
Alla domanda se un’eventuale diminuzione dei prezzi delle batterie similare all’andamento dei prezzi per i pannelli potrebbe influenzare la capacità produttiva di Energy S.p.A., Tinazzi non nasconde le complessità e spiega che l’andamento dei mercati potrebbe influenzare i volumi di produzione dei sistemi di accumulo e delle batterie, eventualmente anche l’avvio temporale delle linee, “in ogni caso previsto nel corso del 2026”.
“La capacità produttiva potrà essere adeguata in funzione della domanda. Ci aspettiamo comunque che la richiesta per le batterie made in Europe crescerà nei prossimi mesi, visto anche il quadro normativo. Mi aspetto che, mentre lavoreremo alla Gigafactory, venga superata la turbolenza di mercato in corso, con il raggiungimento di una fase matura basata sulla domanda e l’offerta,” ha detto Tinazzi.
Il manager spiega che l’aumentato interesse europeo dovrebbe derivare da due fattori. In primis gli installatori vorranno avere un unico interlocutore per semplificare il loro lavoro, dall’altro alcuni Paesi aumenteranno la richiesta di prodotti made in Europe per “la necessità di avere una gestione sicura del dato”.
Secondo Tinazzi la strada dei dazi non sarà quella percorsa dall’Unione europea. Auspica però delle misure di compensazione, in modo che i fondi pubblici coprano almeno una parte della differenza tra i prezzi dei prodotti europei e di quelli asiatici.
“Criteri di certificazione, tracciabilità e sostenibilità della produzione vengono chiaramente applicati ai produttori europei. È anche questa la ragione del differenziale di prezzo”, ha detto Tinazzi.
Energy S.p.A. riporta di assemblare batterie in modo automatizzato per rimanere competitiva, usando celle comprate in Cina.
“Tutti i sistemi di accumulo prevedono la possibilità di usare celle diverse in qualsiasi momento, anche da materiale riciclato. Questo però non vuol dire che ci aspettiamo che i rapporti tra Cina ed Europa deteriorino pesantemente, perché è nell’interesse degli operatori cinesi mantenere un rapporto con il mercato europeo.”
Energy S.p.A. si aspetta di utilizzare più di un terzo di materiale riciclato per le celle entro il 2028.
A febbraio, la società guidata da Tinazzi ha stretto una collaborazione con Higeco Energy, startup partecipata dal Gruppo Higeco e specializzata nel monitoraggio energetico per l’industria, finalizzata allo sviluppo di Comunità Energetiche Rinnovabili (CER).
Per quanto riguarda le CER, Tinazzi si aspetta che le piccole utility, che possono prevedere la domanda di elettricità da parte dei clienti nei successivi 5-10 minuti, abbiano i migliori modelli di business, nonostante un prevedibile aumento della concorrenza in questo segmento di mercato, dove società straniere potrebbero offrire servizi già collaudati.
“Higeco ha un’ottima piattaforma di controllo per i sistemi di accumulo. Il vantaggio competitivo di Energy è rendere disponibile una gestione dei sistemi di accumulo per far sì che i comandi impartiti siano compatibili con le funzionalità che il sistema deve dare sia alla comunità energetica che al singolo proprietario”, ha detto Tinazzi, riportando che il sistema di Energy permette di dare un feedback della disponibilità attuale dell’energia alle CER, bilanciando e ottimizzando così diversi interessi e necessità.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/prod-line_4-150x150.png,italy
