url,tag,author,updated_date,title,contents
https://www.pv-magazine.it/2023/08/29/crescono-gli-impianti-fotovoltaici-della-cer-di-roseto-valfortore/,"INDUSTRIA & FORNITORI,INSTALLAZIONI E IMPIANTI,MODULI,ITALIA,PUGLIA",LARA MORANDOTTI,"AGOSTO 29, 2023",Crescono gli impianti fotovoltaici della CER di Roseto Valfortore,"L’inaugurazione del primo impianto della CER – Comunità energetica Rinnovabile – di Roseto Valfortore, bel borgo dei Monti Dauni in provincia di Foggia, è avvenuta il 27 gennaio 2023. Oggi, a 7 mesi di distanza, è stato installato il secondo impianto fotovoltaico da Techno Energy, controllata da Friendly Power, società che si occupa della progettazione, realizzazione e gestione di CER in Italia.
“L’impianto ha una potenza di circa 13 kilowatt ed è stato installato sul tetto della casa comunale. Insieme all’altro impianto fotovoltaico, entrato in esercizio all’inizio del 2023, la potenza complessiva installata è di circa 20 kW”, ha dichiarato Friendly Power.
“Il Comune seguirà un modello operativo fondato sul fotovoltaico che nei prossimi 4 anni prevede la realizzazione di nuovi impianti, con l’obiettivo di portare al 100% la quantità di consumo e autoconsumo condiviso nelle case dei rosetani”, ha aggiunto.
Il progetto di Roseto Valfortore ha una rilevanza tecnologica notevole poiché si avvale della realizzazione di prodotti  come smartmeter e nanogrid e si servizi, come powercloud, nati dalla sinergia tra due società dello stesso Gruppo: Friendly Power e Creta Energie Speciali, spin off dell’Università della Calabria. Lo smartmeter progettato e prodotto è in grado di acquisire e di inviare, istantaneamente, tutte le grandezze elettriche permettendo agli utenti di venire a conoscenza dei propri consumi in tempo reale.
In occasione della messa in rete del primo impianto, la sindaca Lucilla Parisi aveva affermato: “Siamo una piccola comunità, ora anche dal punto di vista dell’autonomia energetica. Abbiamo avviato un nuovo percorso che potrà essere rappresentativo del cambiamento dei tempi e che altri comuni prenderanno come esempio”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/29/dispositivo-solare-per-il-rilevamento-degli-incendi/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,TECNOLOGIA E SCIENZA,GERMANIA,ITALIA,STATI UNITI",LARA MORANDOTTI,"AGOSTO 29, 2023",Dispositivo solare per il rilevamento degli incendi,"Quando si tratta di reagire agli incendi, la velocità è importante. L’azienda tedesca Dryad Networks ha rilasciato il suo sensore Silvanet Wildfire che aiuta a rilevare gli incendi in pochi minuti, allertando i primi soccorritori in modo che possano intervenire per mitigare i danni.
Secondo l’Organizzazione Mondiale della Sanità (OMS), gli “incendi selvaggi e le attività vulcaniche” hanno colpito 6,2 milioni di persone tra il 1998 e il 2017, con 2.400 decessi attribuibili a soffocamento, lesioni e ustioni in tutto il mondo.
Secondo l’ISPRA, l’Istituto Superiore per la Protezione e la Ricerca Ambientale, nel 2023 è aumentata in Italia l’estensione delle aree percorse da grandi incendi boschivi, superando 49000 ha, di cui oltre 8500 ha di ecosistemi forestali. Le foreste coinvolte risultano in gran parte macchia Mediterranea (64%) e pineta (21%). Il 95% delle aree bruciate fino ad oggi sono in Sicilia e Calabria.
Un recente studio dell’University College di Londra ha dimostrato che i soli incendi del 2018 in California sono costati all’economia statunitense 148,5 miliardi di dollari. Le perdite di capitale e i costi sanitari in California hanno raggiunto i 59,9 miliardi di dollari, mentre le perdite indirette dovute all’interruzione dell’attività economica in 80 settori industriali dello Stato hanno raggiunto i 42,7 miliardi di dollari. Sono stati colpiti la trasmissione di energia elettrica, il trasporto merci su strada e su rotaia, gli oleodotti e altri settori dipendenti dalle infrastrutture.
“Gli incendi selvaggi sono responsabili fino al 20% delle emissioni globali di CO2”, ha dichiarato Carsten Brinkschulte, amministratore delegato di Dryad Networks. “Se non si presta sufficiente attenzione e non si investe nei sempre più gravi incendi selvaggi che si verificano ogni anno e che causano danni alla nostra salute e alle nostre economie, le temperature globali aumenteranno di oltre 1,5 C”.
I sensori sono piccoli dispositivi in plastica non collegati alla rete elettrica, con una cella solare integrata nella superficie come fonte di energia. Il dispositivo misura la temperatura, l’umidità e la pressione dell’aria e contiene un sensore di qualità dell’aria a bassa potenza con una modalità di rilevamento dei gas.
Il prodotto è in grado di rilevare idrogeno, monossido di carbonio e altri gas che si formano durante le prime fasi della pirolisi a livello di ppm. I sensori sono generalmente montati su alberi ad un’altezza di 3 metri. Ogni dispositivo misura 19 cm per 8,2 cm e ha un pannello solare di 6 cm per 6 cm sulla superficie. L’involucro è classificato IP 67 ed è resistente alle intemperie e ai raggi UV.
Il dispositivo è pre-costruito con intelligenza artificiale per rilevare in modo affidabile gli incendi ed evitare falsi allarmi positivi. I sensori si collegano a un gateway e ogni gateway ospita circa 100 sensori, a seconda della topografia. La trasmissione dati wireless LoRaWan invia i dati dal dispositivo ai primi soccorritori.
Dryad Networks ha dichiarato che il dispositivo può funzionare senza manutenzione fino a 15 anni, non richiede batterie ed evita l’uso di litio e di altri materiali tossici o rari. L’energia viene invece immagazzinata in supercondensatori.
Le emissioni causate dagli incendi selvatici creano un circolo vizioso di un clima più caldo e secco in alcune regioni, che porta ad un aumento degli incendi selvatici. I dati del Programma delle Nazioni Unite per l’Ambiente mostrano che le aree bruciate aumenteranno del 62% se le temperature globali aumenteranno di 2 gradi Celsius, e se il mondo si riscalderà di tre gradi, la percentuale salirà al 97%.
Inoltre, le emissioni causate dagli incendi selvaggi sono spesso riportate in modo impreciso o omesse del tutto dai rapporti sulle emissioni di carbonio delle nazioni, considerate come fenomeni naturali.
“Con l’80% degli incendi causati dall’uomo e il fatto che la neutralità del carbonio dipende dalla ricrescita delle foreste, che può richiedere più di 100 anni, significa che omettere le emissioni da incendi selvaggi dagli inventari globali di CO2 è impreciso e, peggio ancora, cinico”, ha dichiarato Brinkschulte.
Dryad stima che l’impiego di 120 milioni di sensori in tutto il mondo entro il 2030 potrebbe salvare fino a 3,9 milioni di ettari di foreste dagli incendi e prevenire 1,7 miliardi di tonnellate di emissioni di CO2.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/29/il-sistema-di-accumulo-all-in-one-di-ampere-energy-per-massimizzare-lindipendenza-energetica/,"BATTERIE,STOCCAGGIO,ITALIA,SPAGNA",LARA MORANDOTTI,"AGOSTO 29, 2023",Il sistema di accumulo All-in-one di Ampere Energy per massimizzare l’indipendenza energetica,"Il distributore italiano Amara Net Zero ha presentato uno degli ultimi prodotti sviluppati dal suo partner spagnolo Ampere Energy. Si tratta della Tower PRO, il Sistema All-in-one di accumulo intelligente progettato per massimizzare l’indipendenza energetica grazie ai due MPPT e all’ intervallo di tensione più ampio.
L’Ampere Tower PRO con Sistema All-in-onesi compone di batterie, inverter ibrido bidirezionale e un EMS che, disponendo di Intelligenza Artificiale, controlla le comunicazioni tra i diversi elementi, quindi batterie, inverter e consumo domestico.
“L’EMS tiene in considerazione alcune variabili: le abitudini di consumo, calcolando i profili di consumo previsti facendo il calcolo ogni giorno; le previsioni meteorologiche, con la produzione solare prevista, e la tariffa energia elettrica, tenendo in considerazione i prezzi fissi con dis. orario o PVPC, ovvero i prezzi orari e giornalieri del batabase Red Eléctrica. Con tutte queste informazioni decide quando caricare e quando scaricare la batteria con l’obiettivo di ridurre il più possibile il costo della bolletta elettrica”, ha spiegato Amara Net Zero.

All’interno dell’Ampere Tower PRO è presente il SEMS (Smart Energy Management System), un sistema intelligente di gestione energetica. Alcune caratteristiche sono l’utilizzo intelligente del controller, la riduzione del costo dell’elettricità, l’uso interno con design unico e all’avanguardia, il back-up, le informazioni sul consumo, l’aumento del risparmio sulla bolletta elettrica e la riduzione della congestione della rete di distribuzione contribuendo a una maggiore implementazione delle energie rinnovabili.
“Tra i principali vantaggi del sistema All-in-one dell’Ampere Tower PRO troviamo sicuramente un aumento del risparmio dal 50%, ottenuto senza le batterie, fino ad un 80%. Grazie a questo sistema è possibile consumare energia pulita e aumentare la propria indipendenza energetica fino ad un 95%. L’Ampere Tower Pro prevede un sistema di backup 24h in caso di mancanza di energia dalla rete elettrica e propone un’APP gratuita con la quale è possibile visualizzare in tempo reale i consumi della casa, gli storici, le previsioni e modificare le tariffe”, ha dettagliato Amara Net Zero.
Grado di protezione IP: IP20
Classe di isolamento: Classe I
Temperatura di lavoro: da -5ºC a +40ºC
Umidità relativa: 5% – 85%
Dimensioni: (cm) 188 x 74 x 19 Peso 102 kg
Massima potenza PV utilizzabile 9kW
9 Porte di comunicazione: Ethernet RJ45, Wireless (802.11a/g/n), USB, RS485 MODBUS
Porte I/O (isolate) (TBD): 1x uscita NO/NC (Genset ON/OFF), 4x uscita NO (ausiliaria)
Gestione dell’energia EMS con il software AMPi® Misuratore di energia Misuratore di energia monofase bidirezionale incluso (100 ARMS – cavo <25 mm2). RS-485 MODBUS Garanzia 10 anni (secondo l’attuale garanzia Ampere disponibile su www.ampere-energy.com)
Modulo batteria
Capacità nominale (kWh) 6.5 kWh
Capacità nominale (Ah)n125.6 Ah
Capacità utile (kWh) 6 kWh
Capacità utile (Ah) 116 Ah
Capacità massima di carica/scarica 3 kW
Profondità massima di scarica (DoD) 0.95
Tipo di batterie Li-Ion Tensione nominale 51,8 V
Tensione di esercizio 42 – 58,8 V
Numero di cicli (95% DoD, 25 C / 77 F) > 6000
Durata utile stimata > 16 años
Inverter di potenza
Tipologia Inverter ibrido bidirezionale
Potenza nominale** 6 kW
Numero di MPPT 2
Intervallo di tensione MPPT 125-480V
Massima Tensione di PV (Voc max): 550V
Corrente massima per MPPT (Imppt Max) 12A
Tensione nominale AC 230 VRMS
Corrente nominale AC 26 ARMS
Frequenza nominale 50/60 Hz EMC
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/29/la-corea-del-sud-progetta-un-complesso-di-data-center-da-1-gw-alimentato-a-energia-fotovoltaica/,"INSTALLAZIONI E IMPIANTI,COREA DEL SUD",EMILIANO BELLINI,"AGOSTO 29, 2023",La Corea del Sud progetta un complesso di data center da 1 GW alimentato a energia fotovoltaica,"Il Ministero del Commercio, dell’Industria e dell’Energia della Corea del Sud (MOTIE) ha deciso di collaborare con la Korea Electric Power Corp. (KEPCO) e la Jeonnam Development Corp. per costruire un complesso data center a Haenam, nella provincia di South Jeolla. che trarrà l’elettricità principalmente dal fotovoltaico.
Il coinvolgimento nell’iniziativa si estende a diverse autorità e aziende regionali, tra cui Samsung C&T, LG CNS, NH Investment & Securities, Bosung Industry, TGK, Korea DRD e Deus Systems.
Il complesso è destinato a ospitare 25 centri dati, ciascuno con una capacità di 40 MW. Il processo di costruzione avverrà per fasi, con il completamento di almeno cinque data center previsto entro il 2027.
Il progetto richiederà un investimento totale di 10.000 miliardi di KRW (7,53 miliardi di dollari). Tuttavia, MOTIE non ha rivelato dettagli specifici sull’aspetto solare del progetto, né se riceverà un sostegno pubblico.
La Corea del Sud ha in corso altre iniziative solari su scala gigawatt.
A dicembre, un consorzio guidato da Hanwha Asset Management ha rivelato l’intenzione di realizzare un progetto solare da 1,5 GW e 3.000 miliardi di KRW sui tetti di complessi industriali e su terreni inutilizzati a Daegu. La Corea del Sud ha anche annunciato un progetto solare galleggiante da 2,1 GW e un impianto fotovoltaico a terra da 3 GW nell’area di Saemangeum.
Il più grande impianto solare del Paese, attualmente un parco solare da 150 MW nella contea di Sinan, nella provincia di South Jeolla, è stato sviluppato da South-East Power. La provincia di South Jeolla ospita anche il maggior numero di progetti di energia rinnovabile in fase di sviluppo in Corea del Sud.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/29/jaguar-sta-costruendo-un-sistema-di-stoccaggio-su-larga-scala-con-batterie-ev-di-seconda-vita/,"BATTERIE,STOCCAGGIO,TECNOLOGIA E SCIENZA,REGNO UNITO,SVIZZERA",EMILIANO BELLINI,"AGOSTO 29, 2023",Jaguar sta costruendo un sistema di stoccaggio su larga scala con batterie EV di seconda vita,"La casa automobilistica britannica Jaguar Land Rover ha dichiarato che sta collaborando con Wykes Engineering per costruire sistemi energetici stazionari su larga scala basati sulle batterie agli ioni di litio di seconda vita dei suoi veicoli elettrici I-PACE.
L’azienda ha dichiarato che il sistema immagazzinerà energia rinnovabile proveniente da impianti eolici e solari, precisando che avrà una capacità di stoccaggio di 2,5 MWh.
“Le batterie fornite sono state ricavate da prototipi e veicoli di test ingegneristici e JLR punta a fornire un numero di batterie sufficiente per immagazzinare un totale di 7,5 MWh di energia – sufficiente ad alimentare 750 case per un giorno – entro la fine del 2023”, ha dichiarato Jaguar.  “Dopo questo punto, potranno essere creati altri contenitori per ospitare ulteriori batterie di seconda vita rimosse da veicoli di produzione usati in futuro”.
La batteria della I-PACE, sviluppata in collaborazione con la svizzera Pramac, ha una capacità di accumulo di 90,2 kWh. Con un peso di 610 kg e dimensioni di 2.280 mm x 1474 mm x 300 mm, la batteria ha conservato dal 70% all’80% della sua capacità originale, secondo Jaguar Land Rover. L’azienda ha sottolineato che non sono necessari ulteriori processi di produzione o di rimozione del modulo della batteria.
L’azienda ha dichiarato che ogni batteria è collegata a un inverter per ottimizzare la produzione di energia.
“La sua ingegneria avanzata rende la batteria della I-PACE perfetta per le applicazioni di seconda vita, ma anche di terza vita, in situazioni di bassa energia quando la salute della batteria scende al di sotto dei severi requisiti di un veicolo elettrico”, ha dichiarato Jaguar Land Rover. “Una volta che la batteria giunge alla fine della sua vita utile, è riciclabile al 95%”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
