,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/07/accumulo-residenziale-e-veicoli-elettrici-il-sogno-della-ricarica-dal-tetto/,"BATTERIE,MERCATI & POLITICHE,STOCCAGGIO,SVILUPPI DI MERCATO,ITALIA",MARIJA MAISCH,2024-03-07,"Accumulo residenziale e veicoli elettrici, il sogno della ricarica dal tetto","Ricaricare un veicolo elettrico da un impianto fotovoltaico residenziale connesso a una batteria è un’opportunità interessante che permette di ottimizzare il consumo individuale e aumentare le credenziali ambientali del possesso di un’auto. Comprendere gli aspetti economici dell’energia solare domestica, delle batterie e dei veicoli elettrici, tuttavia, è un’attività complessa.
Ci sono molteplici fattori da considerare, la maggior parte dei quali dipende dalla localizzazione geografica e dal mercato elettrico di riferimento.
“I veicoli elettrici in genere non sono in grado di assorbire l’elettricità in eccesso durante le ore di punta della generazione solare, quindi è necessaria una batteria stazionaria per farlo”, afferma Nelson Nsitem, analista di BloombergNEF (BNEF). “Tuttavia, le batterie residenziali sono costose, quindi
ci sarebbe bisogno di parecchie cose per farle funzionare. Ciò include un consumo annuo di elettricità molto elevato, molta produzione solare in eccesso da spostare verso la sera, tariffe di net metering basse o nulle che pagano la produzione solare in eccesso rimandata alla rete e tariffe elettriche legate all’orario di utlizzo”.
Alcuni mercati sembrano soddisfare tutte queste esigenze. Alcuni ricercatori dell’Università dell’Australia Meridionale (UniSA) hanno calcolato che i proprietari di case che caricano i veicoli elettrici durante il giorno, utilizzando un sistema fotovoltaico connesso a una batteria, possono risparmiare fino al 39,6% sui costi energetici annuali, rispetto ai proprietari di auto a benzina.
I ricercatori hanno analizzato configurazioni con tariffe variabili legate all’orario e carichi reali, nonché dati sulla generazione fotovoltaica delle famiglie dell’Australia Meridionale. Hanno anche calcolato la variazione della domanda di carico giornaliero, la capacità e i costi degli impianti e i limiti all’esportazione di energia. “Per gli automobilisti con posti auto privati, la ricarica domestica è l’opzione più conveniente, ma per coloro che dipendono ancora totalmente dalla rete elettrica, i costi potrebbero aumentare in modo significativo”, ha affermato il professor dell’UniSA Mahfuz Aziz.
I ricercatori sono arrivati alla conclusione che, con i pannelli solari, si importa dalla rete circa il 20% di energia in meno e, con le batterie, la cifra si aggira intorno all’83%. Quando sono stati aggiunti i veicoli elettrici, la quantità di energia consumata è aumentata in modo significativo, con il risultato che il consumo di rete potrebbe essere ridotto di circa l’89%. “I nostri risultati dimostrano che le famiglie con auto a benzina possono ridurre i costi energetici annuali del 6,71% utilizzando i pannelli solari e del 10,38% con l’aggiunta di un sistema di batterie”, ha affermato Aziz.
“La sostituzione delle auto a benzina con veicoli elettrici può ridurre i costi energetici annuali rispettivamente del 24% e del 32%. La riduzione più significativa (39,6%) può essere ottenuta con la ricarica in ore non di punta”. Nei paesi con tariffe elettriche economiche specifiche per i veicoli elettrici, l’equazione cambia.
“Il costo dell’elettricità in questi periodi è significativamente più economico rispetto all’elettricità a tariffa normale e quindi riduce il vantaggio di utilizzare la propria elettricità solare”, afferma Ryan Fisher, principale analista di ricarica dei veicoli elettrici di BNEF. Ad esempio, la tariffa di ricarica Anytime EV di OVO Energy nel Regno Unito è di GBP 0,10 (€0,13 $)/kWh. Ciò è significativo, considerando la tariffa elettrica media compresa tra 0,35 GBP/kWh e 0,40 GBP/kWh. Da sottolineare poi l’impegno dei fornitori di energia di calcolare il momento più appropriato
ed ecologico per ricaricare usando la rete, entro i limiti stabiliti dai clienti.
“Se prendiamo una media di 3 MWh all’anno, e ipotizziamo che il consumo è stato coperto solo dall’energia solare domestica, e che non ci sono perdite, ciò richiederebbe gran parte della produzione solare annuale per un sistema solare da 5 kW, che corrisponde più o meno a 4,5 MWh all’anno”, afferma Fisher di BNEF. “Si eviterebbero quindi solo spese quantificabili in 300 sterline all’anno, ovvero 3.000 sterline in dieci anni.
L’installazione di un sistema di batterie residenziali costa circa 10.000 sterline”.
Learning by doing
Nonostante la difficoltà di definire progetti altamente bancabili, esistono altri motivi per cui i proprietari di case potrebbero scegliere lo stoccaggio residenziale. “Alcune persone vogliono avere energia di riserva e altre sono semplicemente disposte a pagare un extra per assicurarsi di consumare la propria energia solare”, afferma Nsitem. “L’uso dell’energia solare a basso costo per la ricarica dei veicoli elettrici può integrare l’uso dell’energia solare immagazzinata nelle batterie durante i periodi di picco dei prezzi di rete. Aggiungendo i pagamenti di partecipazione alle centrali elettriche virtuali (VPP), come i 2 dollari per kWh pagati ai membri VPP californiani di Tesla, si potranno aumentare i risparmi sulle bollette.
Nel 2021, l’università tedesca Rheinisch-Westfälische Technische Hochschule (RWTH) di Aachen ha condotto un sondaggio su 8.000 famiglie nel Baden-Württemberg, nella Germania sudoccidentale. I risultati hanno mostrato che dal 30% al 35% delle case dispone di energia solare, batteria stazionaria e veicolo elettrico. Negli ultimi due anni, i prezzi elevati dell’elettricità, la crescente adozione di veicoli elettrici e la tendenza ad installare batterie insieme al fotovoltaico hanno probabilmente aumentato questa percentuale.
Gli annunci di nuovi prodotti sembrano confermare la tendenza. A luglio, Tesla ha aggiunto una funzione di “ricarica tramite energia solare” alla sua app Powerwall che consente ai proprietari di caricare automaticamente i veicoli elettrici dalla batteria solare. Tuttavia, la maggior parte dei sistemi di gestione della ricarica dei veicoli elettrici non può comunicare direttamente con le batterie stazionarie. D’altro canto, i produttori di inverter solari come SolarEdge, Fronius, Growatt, SMA e Sungrow – così come i fornitori di batterie tra cui Sonnen, Senec e Solarwatt – offrono piattaforme che riconoscono quando le batterie domestiche sono in abbinamento al solare fotovoltaico e ai rispettivi sistemi di ricarica di veicoli elettrici.
Poiché le famiglie continuano ad elettrificare, è probabile che l’integrazione di tutti gli endpoint energetici diventi uno standard del settore. Considerata l’importanza dell’interoperabilità, è vantaggioso avere dispositivi forniti da un unico produttore. App separate e hardware disgiunti possono complicare le cose per i proprietari di casa. “Col tempo, le aziende probabilmente scopriranno modi per integrare maggiormente l’elettronica di potenza per l’energia solare, l’accumulo residenziale e i sistemi di ricarica per veicoli elettrici, il che potrebbe aiutare il business case”, afferma
Fisher di BNEF.
Enigma dell’efficienza
Considerando la capacità di stoccaggio della maggior parte delle batterie domestiche e dei veicoli elettrici, sembra strano caricare le batterie delle auto con le batterie stazionarie che, in media, hanno una capacità cinque volte inferiore. “La batteria domestica non sa se si sta collegando a un’altra
batteria o alla lavatrice”, afferma Gautham Ram, ricercatore dell’olandese Delft University of Technology (TU Delft).
“Finché fornisce la stessa quantità di potenza ed energia e lo stesso numero di cicli e profondità di scarica, l’invecchiamento sarà simile. D’altra parte, se decidi di acquistare una batteria è perché vuoi ricaricarla frequentemente. Quindi il degrado della batteria deve essere tenuto in conto. Tuttavia, poiché i veicoli elettrici e le pompe di calore sono carichi flessibili, avrebbe più senso utilizzare la batteria domestica per carichi meno flessibili e ridurre l’invecchiamento di questa batteria tramite il controllo intelligente della potenza”.
Alcune batterie residenziali in offerta oggi promettono circa 10.000 cicli di ricarica durante un periodo di garanzia di 10 anni. La distanza media percorsa al giorno da un veicolo elettrico è di 40 km, che corrisponde a 7 kWh di energia di ricarica, meno di quanto una grande batteria domestica potrebbe immagazzinare in una giornata soleggiata.
“Supponiamo che la ricarica dei veicoli elettrici aggiunga il 50% di un ciclo completo al giorno a un sistema da 14 kWh durante l’estate. In un anno si ottengono circa 100 cicli completi, sommati allo stesso numero di cicli per la casa si ottengono 200 cicli completi”, spiega Jan Figgener, responsabile dell’integrazione della rete e dell’analisi del sistema di accumulo presso RWTH Aquisgrana. “Anche se si raggiungono i 300 invece dei 200 cicli all’anno, i 3.000 cicli completi in 10 anni sono ancora ben al di sotto della maggior parte delle condizioni di garanzia. Nella maggior parte dei casi non si avrà bisogno di tutti i cicli indicati nella garanzia perché l’invecchiamento influenzerà la durata del prodotto. Le batterie invecchiano anche quando non sono in funzione, proprio come invecchiamo mentre dormiamo”.
L’impianto fotovoltaico non rappresenta un limite in sé. Sebbene sia chiaro che un’installazione dovrebbe essere la più grande possibile per massimizzare i vantaggi dell’autoconsumo, un tipico sistema da 10 kW potrebbe essere sufficiente per caricare sia i veicoli elettrici che lo stoccaggio domestico. “Una casa di grandi dimensione potrebbe aver bisogno di circa 5 kWh durante la notte e il veicolo elettrico potrebbe aver bisogno di 7 kWh per il tragitto giornaliero medio, il che equivale a 12 kWh”, afferma Figgener. “Servono solo un paio d’ore per produrlo in una giornata soleggiata.
L’efficienza della ricarica dei veicoli elettrici dipende dall’elettronica di potenza, che mostra un’elevata efficienza ad alta potenza e una bassa efficienza
a bassa potenza. Qui nasce un conflitto tra la richiesta di energia del veicolo elettrico e quella della casa”. La ricarica dei veicoli elettrici richiede una potenza maggiore, nell’ordine dei kilowatt. Il consumo domestico, tuttavia, è in genere di circa un paio di centinaia di Watt durante la notte. Se un veicolo elettrico venisse caricato esclusivamente dalla batteria stazionaria, sarebbe necessario un grande inverter, che porterebbe di conseguenza a perdite elevate coprendo al contempo il consumo energetico domestico.
“La cosa migliore sarebbe caricare il veicolo elettrico direttamente dall’impianto fotovoltaico e ciò dovrebbe essere necessario solo una o due volte alla settimana”, afferma Figgener. “La maggiore potenza fotovoltaica soddisfa bene la domanda di veicoli elettrici e si evitano perdite di efficienza di andata e ritorno del sistema di accumulo domestico”. In tal caso, la batteria residenziale potrebbe essere più piccola e verrebbe utilizzata solo come riserva per caricare il veicolo elettrico. Il suo scopo principale sarebbe comunque quello di coprire i carichi domestici.
Esistono altri modi per rendere la sinergia tra batterie solari e veicoli elettrici più fluida. Secondo Ram di TU Delft, un modo ottimale per migliorare l’efficienza è integrare tutto sul lato CC con un solo inverter. In una configurazione di questo tipo, quando l’energia passa dal solare alla batteria domestica, non è necessario convertirla in CA e poi di nuovo in CC per caricare la batteria del veicolo elettrico.
“L’accoppiamento CC può migliorare l’efficienza di conversione della potenza di un valore compreso tra il 5% e il 10%, a seconda che si utilizzi una potenza bassa o alta”, afferma Ram. Questa configurazione richiede un solo inverter invece di tre e l’investimento in termini di costi di capitale dell’intero sistema è di molto inferiore.
“Con l’integrazione DC su cui stiamo lavorando alla TU Delft e le nuove tecnologie di elettronica di potenza basate sul carburo di silicio, possiamo spingere l’efficienza di andata e ritorno a nuovi massimi, soprattutto con bassi consumi, oltre a risparmiare sulla spesa ini afferma Ram. “Tuttavia, dobbiamo anche pensare alla ricarica bidirezionale, che può compensare un investimento nel pacco batterie aggiuntivo e offrire lo stesso o un maggior valore alla casa”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/SolarEdge-Home-150x150.jpg,italy
1,https://www.pv-magazine.it/2024/03/07/il-fondo-di-tages-capital-raggiunge-330-milioni-di-euro/,"FINANZA,MERCATI & POLITICHE,EUROPA OCCIDENTALE,ITALIA",LARA MORANDOTTI,2024-03-07,Il fondo di Tages Capital raggiunge 330 milioni di euro,"Dopo il primo closing di 200 milioni di euro, l’asset manager Tages Capital SGR, che in Italia si attesta come il secondo operatore con 734 MW installati, ha annunciato un’ulteriore raccolta di circa 130 milioni di euro per il suo Tages Helios Net Zero.
Si tratta del terzo fondo di investimento alternativo riservato, destinato ad investimenti nel settore delle energie rinnovabili e della transizione energetica, che ha avuto grande interesse da parte di grandi investitori istituzionali come compagnie assicurative, casse di previdenza e banche.
Quindi, ad oggi Tages Helios Net Zero può contare oggi su un commitment complessivo di circa 330 milioni di euro, quasi la metà del target totale previsto di 750 milioni totali.
“Il fondo investe sia nella produzione di energia da fonte rinnovabile come i primi due fondi, Tages Helios e Tages Helios II, sia in settori funzionali al raggiungimento della cosiddetta “neutralità carbonica” (Net Zero), come il biometano, le batterie e la smart mobility”, ha spiegato Tages Capital SGR.
“La partecipazione di nuovi investitori sia privati che istituzionali, anche internazionali, è la conferma che sempre più attori del mercato condividono la nostra visione e la nostra strategia di investimento sostenibile in un settore strategico per il nostro paese e in grado di generare ottimi rendimenti per gli investitori”, ha dichiarato Eugenio Vecellio, Direttore Commerciale di Tages Capital SGR.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/02/20220713_150328-150x150.jpg,italy
2,https://www.pv-magazine.it/2024/03/07/eaton-presenta-nuovi-prodotti-per-la-sicurezza-e-velocita-degli-installatori/,"INDUSTRIA & FORNITORI,INVERTER,ITALIA",LARA MORANDOTTI,2024-03-07,Eaton presenta nuovi prodotti per la sicurezza e velocità degli installatori,"Eaton ha ampliato la gamma di componenti per la protezione e il sezionamento con due novità di prodotto: i quadri stringa IKA-SOL e gli scaricatori di sovratensione in corrente continua (DC) della serie SPPVR.
La famiglia di prodotti IKA-SOL, progettata principalmente per case monofamiliari o piccoli edifici commerciali, offre varianti standard per la protezione dei componenti in corrente continua negli impianti fotovoltaici, tra il pannello e l’inverter. “I quadri fotovoltaici pre-montati, pre-cablati e certificati secondo lo standard EN 61439-2 permettono agli installatori di intervenire in maniera rapida e sicura, riducendo i tempi di intervento e incrementando i livelli di protezione”, è quanto spiegato da Eaton.
“La presenza dell’interruttore automatico PKZ-SOL garantisce sezionamento sicuro e protezione da c.to a c.to in un unico apparecchio e, grazie alla sua soglia regolabile, è in grado di proteggere un ampio range di moduli fotovoltaici, con correnti di cortocircuito comprese tra 9 e 15A”.
Per la protezione dalle sovratensioni sul lato DC, Eaton ha presentato la nuova serie SPPVR dedicata ad applicazioni residenziali e commerciali. “Questi dispositivi sono pensati per proteggere attrezzature e inverter, offrendo al contempo un ciclo di vita più lungo”.
“Queste due nuove linee di prodotti per il mercato fotovoltaico si inseriscono perfettamente all’interno della strategia Buildings-as-a-Grid di Eaton. Con i quadri stringa IKA-SOL e la nuova famiglia di scaricatori SPPVR vogliamo promuovere il cambiamento tecnologico, ma anche culturale, indispensabile per la transizione energetica a livello globale” ha dichiarato Paolo Tagliabue, Product Marketing Manager Divisione Energy Storage di Eaton Italia.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Quadri-Stringa-IKA-SOL-1-150x150.png,italy
3,https://www.pv-magazine.it/2024/03/07/bess-ecco-il-rapporto-sullattrattiva-delle-batterie/,"BATTERIE,MERCATI & POLITICHE,STOCCAGGIO,SVILUPPI DI MERCATO,EUROPA OCCIDENTALE,GRECIA,IRLANDA,ITALIA,REGNO UNITO,SPAGNA",LARA MORANDOTTI,2024-03-07,"BESS, ecco il rapporto sull’attrattiva delle batterie ","Aurora Energy Research ha presentato la terza edizione del suo rapporto sull’attrattiva dei mercati europei delle batterie. Si tratta di uno studio analitico che ha esaminato 24 paesi europei, evidenziando i mercati più attraenti per gli investimenti nei sistemi di accumulo dell’energia a batteria (BESS), approfondendo al contempo le dinamiche di mercato in evoluzione e i panorami normativi.
Nel complesso, il ritmo di crescita del settore a livello europeo sta accelerando. Passando da 7,1 GW di capacità BESS installata su scala di rete in tutta Europa a partire dal terzo trimestre del 2023. Si prevede una crescita di sette volte fino a 51 GW entro il 2030 e 9,8 GW entro il 2050.
“Gran Bretagna, Italia e Irlanda I-SEM sono i primi tre mercati per gli investimenti nello stoccaggio delle batterie in Europa. I principali attori hanno diversi attributi condivisi come spread solidi, forte sostegno politico e remunerazione del mercato della capacità, ma differiscono ampiamente per quanto riguarda la maturità e le dimensioni dei mercati”, spiega Aurora Energy Research.
La Gran Bretagna è da tempo all’avanguardia nelle batterie e negli investimenti nelle batterie, vantando la maggiore capacità installata e la maggiore capacità in cantiere. I dati di Aurora mostrano una prevista quadruplicazione della capacità supportata da flussi di entrate attraenti e cumulabili, elevando l’UK a mercato più attraente in Europa.
A seguire, come attrattività ci sono Italia e I-SEM irlandese. “L’ambizioso obiettivo dell’Italia di una capacità delle batterie di 9 GW entro il 2030, insieme all’apertura dei suoi mercati ausiliari a BESS e al forte potenziale di entrate dell’I-SEM irlandese con l’estensione delle redditizie tariffe DS3, li rendono mercati attraenti da esplorare”, spiega l’azienda di consulenza.
Altre realtà a cui guardare con attenzione, secondo Aurora Energy Research sono Spagna e Grecia grazie ad un solido sostegno pubblico, comprese le aste pubbliche per l’allocazione della capacità. 
Le prossime aste potrebbero procurare oltre 15 GW in tutta Europa entro il 2030, in particolare 9 GW di approvvigionamento dal nuovo meccanismo italiano di approvvigionamento di capacità di stoccaggio, che mira a coprire sia i costi di capitale che quelli operativi.
“Il mercato dello stoccaggio energetico su scala di rete è destinato ad aumentare in modo esponenziale nei prossimi anni. Ciò non sorprende: lo stoccaggio dell’energia è uno dei fattori chiave della transizione energetica e una complessa interazione di fattori di costo e di ricavo si stanno unendo per creare una sostanziale opportunità di investimento. Tuttavia, i mercati delle batterie sono difficili da navigare e sia gli sviluppatori che gli investitori dovranno abbracciare la complessità per fornire un business case convincente o tenere d’occhio i programmi di sostegno pubblico che possono aiutarli a ripartire nei mercati emergenti dello storage”, ha commentato Ryan Alexander, responsabile della ricerca Aurora Energy Research.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Aurora-150x150.png,italy
4,https://www.pv-magazine.it/2024/03/07/cer-lenergia-buona-del-sud-sardegna/,"INSTALLAZIONI E IMPIANTI,ITALIA,SARDEGNA",LARA MORANDOTTI,2024-03-07,"CER, l’energia buona del Sud Sardegna","Nella provincia del Sud Sardegna da oltre due anni sono operative due comunità energetiche sperimentali che ricevono gli incentivi dal Gestore dei Servizi Energetici (GSE). Si trovano a Villanovaforru e a Ussaramanna, due paesini di collina che insieme contano poco più di mille abitanti.
Gli impianti fotovoltaici installati sono rispettivamente da 44,4 kW sul tetto della palestra di una scuola e due impianti per un totale di 71 kW sui tetti del Municipio e del Centro di Aggregazione Sociale, tutti e tre con pannelli di tecnologia monocristallina. A Villanovaforru la CER comprende 39 famiglie più l’albergo del paese, mentre a Ussaramanna i membri che compongono la comunità sono 49.
“Partecipano tutti come consumatori e l’unico produttore è il comune che mette a disposizione l’energia prodotta dall’impianto realizzato grazie ai finanziamenti a fondo perduto previsti del Decreto Crescita”, ha spiegato a pv magazine Italia Chiara Brogi, referente di ènostra per le comunità energetiche.
La ripartizione degli incentivi maturati dalle famiglie è normata dal regolamento della CER, sottoscritto da tutti i soci. “Gli incentivi per l’energia condivisa si generano quando i membri della CER consumano durante le ore di produzione dell’impianto. Quindi, se una famiglia sposta in modo virtuoso i suoi consumi nelle ore centrali della giornata, tendenzialmente contribuisce alla maturazione degli incentivi a beneficio della comunità energetica”, ha aggiunto l’esperta, sottolineando come queste CER abbiano caratteristiche differenti rispetto a quelle del domani.
“La normativa sperimentale permetteva la costituzione di CER in piccole porzioni di territorio, con il vincolo di appartenenza delle utenze coinvolte alla stessa cabina secondaria”, ha spiegato. “La normativa di seconda generazione, invece, di cui è da poco stato pubblicato dal MASE il decreto attuativo, ammette una maggiore estensione dei progetti, imponendo il vincolo appartenenza alla cabina primaria”.
Il Sud Sardegna è stata una regione apripista per la nascita di CER ed è verosimile che tale territorio ne possa sviluppare sempre di più nei prossimi anni. “Gli amministratori in Sardegna per primi si sono avvicinati al discorso delle comunità energetiche con l’intento di proporre un modello alternativo di transizione energetica in grado di beneficiare il territorio che, non di rado, è colpito dalla speculazione energetica, senza alcun vantaggio per i cittadini”, ha dichiarato Brogi.
L’attività di ènostra in ambito di comunità energetiche non è limitata alla Sardegna. L’azienda, infatti, è impegnata a supportare oltre 60 progetti in tutta Italia, come ad esempio a Torre Beretti, nella zona della Lomellina, in provincia di Pavia. Qui l’impianto fotovoltaico da circa 20 kW installato sul tetto di un centro sportivo è già allacciato e, quando l’iter sarà concluso, la relativa CER potrà fornire elettricità a 25 famiglie, portando ad un risparmio in bolletta stimato intorno al 15%.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/impianto-fotovoltaico-villanovaforru-1-150x150.jpg,italy
5,https://www.pv-magazine.it/2024/03/07/tongwei-e-cmc-firmano-accordo-di-partnership-strategica-per-lacquisto-di-700-mw-di-moduli/,"INDUSTRIA & FORNITORI,MERCATI & POLITICHE,MODULI,POLITICA,SVILUPPI DI MERCATO,CINA,ITALIA",SERGIO MATALUCCI,2024-03-07,Tongwei e CMC firmano accordo di partnership strategica per 700 MW di moduli,"Genertec Italia SRL, la filiale italiana di China National Machinery Import & Export (CMC), ha formalizzato un accordo strategico con Tongwei “per l’acquisto di 700 MW di moduli ad alta efficienza per l’anno 2024”. Si tratta, secondo le società, del più grande ordine di moduli dall’inizio del 2024.
“La cerimonia, tenutasi a Rimini, ha visto Yan Dong – rappresentante di Genertec Italia SRL – e Arthur Wu – direttore vendite per la regione Europa del dipartimento commerciale FV di Tongwei – riunirsi per firmare l’accordo chiave. Il ministro consigliere per l’economia e commercio dell’Ambasciata della Repubblica Popolare Cinese in Italia, Li Bin, ha presenziato e testimoniato questo importante momento”, ha scritto Tongwei.
La collaborazione rappresenta la continuazione della partnership commerciale instaurata tra le due società nel 2023. “Sull’onda di questo nuovo quadro strategico, Tongwei e Genertec Italia SRL, la filiale italiana di CMC, intensificheranno ulteriormente la loro collaborazione sul mercato italiano”.
Le due società si propongono di promuovere l’espansione internazionale della produzione cinese, “sperimentando un modello innovativo e multidimensionale per la distribuzione globale del settore delle nuove energie”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Screenshot-2024-03-06-at-17.19.20-150x150.png,italy
