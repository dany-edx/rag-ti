url,tag,author,updated_date,title,contents
https://www.pv-magazine.it/2024/01/23/emendamenti-al-dl-energia-italia-solare-risultato-molto-importante-per-tutti-gli-operatori-del-settore/,"FINANZA,LEGGI & ATTI,MERCATI & POLITICHE,POLITICA,ITALIA",SERGIO MATALUCCI,"GENNAIO 23, 2024","Emendamenti al DL Energia, Italia Solare: risultato molto importante per tutti gli operatori del settore","
“Le Commissioni Ambiente e Attività Produttive della Camera, nella seduta di ieri in cui si votavano gli emendamenti al DL Energia, hanno approvato gli emendamenti che ne hanno visto cadere la presenza all’interno del decreto legge. Tale tassa, perché di tassa si trattava, avrebbe dovuto alimentare un fondo di compensazione e di riequilibrio ambientale e territoriale le cui risorse avrebbero dovuto incentivare le regioni e le province a ospitare gli impianti rinnovabili e si andava a sovrapporre con quella già presente a livello comunale”, ha scritto Italia Solare, riportando poi una solida concertazione con altre associazioni e imprese per contrastare il provvedimento.
Paolo Rocco Viscontini, presidente di Italia Solare, ha accolto con favore la decisione. “Tassare le rinnovabili per incentivare i territori a ospitare le rinnovabili è chiaramente un assurdo concettuale che avrebbe anche minato in modo importante lo sviluppo di nuove realizzazioni”, commenta Paolo Rocco Viscontini presidente di Italia Solare.
Le associazioni, tra cui Italia Solare, hanno incontrato parlamentari, partecipato all’audizione sulla legge e mandato segnalazioni dirette al Ministero dell’Ambiente e della Sicurezza Energetica (Mase).
Post online hanno poi suggerito che un emendamento al DL Energia approvato ieri porterebbe far chiarezza sulle future aste del DM FER X.
“Si sente spesso dire che in Italia le misure con l’impatto maggiore si trovano nascoste nelle pieghe delle norme, e individuarle o interpretarle non è facile. Noi non aderiamo a questa corrente: ma effettivamente questo sarebbe il caso di un emendamento al DL Energia approvato ieri, con cui – per come la leggiamo noi – viene eliminato ogni residuo dubbio sul fatto che tutti gli impianti fotovoltaici autorizzati (anche quelli in area agricola, anche anche quelli che non sono in area idonea) potranno partecipare alle future aste del DM FER X, quando invece fino ad oggi c’erano molti dubbi su quali impianti avrebbero potuto iscriversi”, ha scritto su LinkedIn Tommaso Barbetti, Founding Partner di elemens.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/23/dati-terna-record-storico-di-produzione-da-fotovoltaico-306twh-nel-2023/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,EMILIA-ROMAGNA,ITALIA,LAZIO,LOMBARDIA,PUGLIA,SARDEGNA,SICILIA,VALLE D'AOSTA,VENETO",SERGIO MATALUCCI,"GENNAIO 23, 2024","Dati Terna: record storico di produzione da fotovoltaico (30,6 TWh) nel 2023","Nel 2023, in Italia, state state registrate nuove attivazioni per circa 5,8 GW, valore superiore di circa 2,7 GW rispetto al 2022. Lo dice Terna nel suo rapporto mensile, aggiungendo che la produzione da fonte eolica (23,4TWh) e fotovoltaica (30,6TWh) hanno entrambe raggiunto record storici.
I consumi elettrici italiani sono diminuiti del 2,8% rispetto al 2022, attestandosi a 306,1 miliardi di kWh, di cui il 36,8% è stato coperto appunto dalle rinnovabili, in netto aumento rispetto al 31% del 2022. Il valore è in aumento grazie al contributo positivo di solare e eolico, ma anche per via del ritorno ai valori storici della produzione idroelettrica. In crescita infatti l’idrico (+36,1), l’eolico (+15,1%) e il fotovoltaico (+10,6%); in flessione termico (-17,4%) e geotermico (-1,9%).
“Analizzando l’andamento temporale della domanda è quindi evidente che la riduzione osservata a partire dalla seconda metà del 2022 si è mantenuta sostanzialmente invariata sino a oggi, attestandosi su livelli costantemente inferiori rispetto al trend storico precedente”, ha detto Terna.
Nel 2023 non solo si è registrata una crescita rilevante della produzione rinnovabile (+15,4%), ma anche un importante aumento del saldo netto con l’estero (+19,2%) come conseguenza di una forte diminuzione dell’export (-24,4%) e di un aumento dell’import (+15,2%).
La domanda di energia elettrica italiana nel 2023 è stata soddisfatta per l’83,3% con produzione nazionale e per la quota restante (16,7%) dal saldo dell’energia scambiata con l’estero.
La domanda elettrica è diminuita ovunque, ma soprattutto al Nord, dove ha fatto registrare una diminuzione del 4%. Il Centro ha fatto segnare un -2%, mentre il Sud e le Isole un più limitato -0,9% .
Nuova capacità rinnovabile per classe di potenza
Aspettando dati sulla nuova capacità fotovoltaica per il 2023, ancora non pubblicati, è possibile però guardare i dati più recenti. Dati Terna al 30 novembre 2023 suggeriscono anche che, in undici mesi, l’Italia ha installato oltre 340.000 impianti per un totale di oltre 4,5 GW di fotovoltaico.
Gli impianti con una potenza inferiore a 12 kW installati in Italia hanno una capacità totale di 6,8 GW. Si tratta del secondo cumulativo per classe di potenza dopo i 9,2 GW di quella tra 200 kW e 1 MW.
È quello che emerge dagli ultimi dati pubblicati da Terna sul sistema Gaudì (Gestione Anagrafica Unica degli Impianti e Unità di Produzione).
Al terzo posto arriva, con 5,8 GW, la classe di potenza compresa tra 20 kW e 200 kW. Al quarto gli impianti tra 1 MW e 10 MW, per una capacità totale di 4,5 GW. Chiudono poi, con una capacità complessiva compresa tra 1,7 e 1,6 GW, gli impianti di potenza superiore a 10 MW e gli impianti con potenza compresa tra 12 kW e 20 kW.
Immagine: Terna
Questo suggerisce che i grandi impianti (>1 MW) e gli impianti residenziali (<12 kW) hanno una potenza cumulata di 6,2 GW e 6, 7 GW rispettivamente. La somma delle due copre oltre il 43% della potenza installata in Italia. Aggiungendo la classe di potenza 200 kW-1 MW, si arriva al 75% dell’installato in Italia. Da rilevare comunque un rallentamento delle installazioni residenziali negli ultimi mesi del 2023.
Guardando i dati per regione, il ranking vede Lombardia (3.966 MW), Puglia (3.286 MW), Veneto (3.084 MW), Emilia Romagna (2.973 MW), Piemonte (2.447 MW), Lazio (2.004 MW) e Sicilia (1.996 MW). La Valle d’Aosta è la regione che ha installato, a fine novembre 2023, meno: 34 MW. Sotto i 500 MW anche Liguria (184 MW), Molise (207 MW) e Basilicata (495 MW).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/23/neoen-entra-nel-mercato-italiano-delle-rinnovabili-con-tre-impianti-da-247-mw/,"BATTERIE,INSTALLAZIONI E IMPIANTI,MERCATI & POLITICHE,STOCCAGGIO,SVILUPPI DI MERCATO,ITALIA,LOMBARDIA,MARCHE",SERGIO MATALUCCI,"GENNAIO 23, 2024","Neoen entra nel mercato italiano delle rinnovabili con tre impianti da 24,7 MW","Neoen ha annunciato la costruzione dei suoi primi tre impianti in Lombardia e Marche con una capacità totale di 24,7 MW. La società francese è entrata in Italia nel 2021 aprendo uffici a Brescia, Modena e Roma.
“Le norme amministrative semplificate messe in atto dal governo ci hanno permesso di sviluppare questi progetti in modo rapido ed efficiente. La costruzione dei nostri primi impianti rappresenta un passo avanti nella nostra strategia e ci dà fiducia nella nostra capacità di espandere significativamente le operazioni in Italia”, ha commentato Andrea Massimo Bartolini, Direttore del Business Development di Neoen Italia.
La società riporta di avere già più di 50 progetti in fase di sviluppo in cinque diverse regioni italiane.
Al 30 giugno 2023, la capacità totale dell’azienda parigina era di 7 GW, composta per il 47% da energia solare, per il 34% da energia eolica e per il 19% da batterie.
Green Horse Legal Advisory ha supportato Neoen fin dall’inizio, occupandosi di tutti gli aspetti legali relativi all’attività in Italia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/23/entra-in-funzione-il-piu-grande-progetto-di-accumulo-solare-degli-stati-uniti/,"INSTALLAZIONI E IMPIANTI,NORD AMERICA,STATI UNITI",RYAN KENNEDY,"GENNAIO 23, 2024",Entra in funzione il più grande progetto di accumulo solare degli Stati Uniti,"Terra-Gen e Mortenson hanno annunciato l’attivazione del progetto Edwards & Sanborn Solar + Energy Storage, il più grande progetto di energia solare più stoccaggio degli Stati Uniti. Mortenson ha svolto il ruolo di appaltatore di ingegneria, approvvigionamento e costruzione per il progetto.
Il progetto è un vero e proprio colosso delle energie rinnovabili, che si estende su 4.600 acri e comprende 1,9 milioni di pannelli First Solar prodotti negli Stati Uniti. Ha una capacità di 875 MWdc solari e quasi 3,3 GWh di accumulo di energia e una capacità di interconnessione pari a 1,3 GW.
Si prevede che la rete californiana riceverà dal progetto elettricità sufficiente ad alimentare l’equivalente di circa 238.000 abitazioni. Si stima che ciò comporti una riduzione delle emissioni di anidride carbonica pari a 320.000 tonnellate all’anno.
L’accumulo di energia è costituito da batterie LG Chem, Samsung e BYD. Questa impresa ingegneristica ha richiesto 98 miglia di cavi MT, oltre 361 miglia di cavi CC e 120.720 batterie.
Edwards & Sanborn si trova in parte nella base aeronautica di Edwards, nella contea di Kern, in California, un centro per molti dei più grandi progetti solari degli Stati Uniti. Rappresenta la più grande collaborazione pubblico-privata nella storia del Dipartimento della Difesa degli Stati Uniti. Dal 2020, più di 1.000 artigiani hanno contribuito al progetto, che è stato realizzato con più di un milione di ore di lavoro senza infortuni.
“Solo in America possiamo prendere una terra arida, abbracciare la potenza del sole e creare una meraviglia dell’ingegneria”, ha detto il generale di brigata William Kale, comandante del centro di ingegneria civile dell’Aeronautica. “Quindi, prendetevi il tempo per riflettere, vedere il grande lavoro che è stato fatto e capire il significato di questo progetto e ciò che può portare. Speriamo che questa sia solo la scintilla”.
Il progetto attivo fornisce energia alla città di San Jose, alla Southern California Edison, alla Pacific Gas & Electric, alla Clean Power Alliance e alla Starbucks Corporation, tra gli altri.
La prima fase del progetto ha aggiunto 346 MWac di moduli solari e 1,5 GWh di batterie di accumulo. Il finanziamento della prima fase è stato chiuso nel 2021 e comprendeva linee di credito senior garantite per 804 milioni di dollari. Questo include una linea di credito di 400 milioni di dollari per la costruzione e il prestito a termine, una linea di credito ponte di 328 milioni di dollari per l’equità fiscale e una linea di credito rotativa di 76 milioni di dollari per la costruzione e la lettera di credito. J.P. Morgan sta fornendo l’impegno di tax equity per la fase iniziale del progetto, mentre Deutsche Bank si occuperà della costruzione e del finanziamento a termine.
Nel 2022, Terra-Gen ha chiuso un finanziamento di quasi 1 miliardo di dollari per la seconda fase del progetto. Il finanziamento comprendeva una linea di credito a termine e di costruzione da 460 milioni di dollari, una linea di credito revolving e di costruzione da 96 milioni di dollari e una linea ponte di tax equity da 403 milioni di dollari. BNP Paribas, CoBank, U.S. Bank, ING e Nomura hanno guidato il finanziamento.
Complessivamente, le due tranche di finanziamento del progetto ammontano a più di 1,7 miliardi di dollari.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/23/clivet-presenta-la-pompa-di-calore-residenziale-da-esterno/,"ALTRE FORME DI STOCCAGGIO,STOCCAGGIO,ITALIA",EMILIANO BELLINI,"GENNAIO 23, 2024",Clivet presenta la pompa di calore residenziale da esterno,"Il produttore italiano di pompe di calore Clivet ha presentato una pompa di calore compatta da esterno per applicazioni residenziali.
Il nuovo prodotto si chiama MSAN8-Y Mini VRF e utilizza la tecnologia DC inverter sia per il compressore che per il motore del ventilatore. Inoltre, ha uno scambiatore di calore a piastre come intercooler secondario per aumentare il sottoraffreddamento del refrigerante. “L’utilizzo di uno scambiatore di calore a piastre come intercooler secondario può aumentare il sottoraffreddamento del refrigerante fino a 15 C, migliorando così lo scambio termico e l’efficienza energetica”, ha dichiarato il produttore in un comunicato.
La nuova serie ha una potenza da 7,2 kW a 15,5 kW. Ha dimensioni di 1.038 mm x 864 mm x 523 mm e un peso che varia da 80 kg a 109 kg, a seconda della capacità.
Il produttore assicura che il consumo di energia in modalità standby è ridotto a soli 3,5 W e dichiara che il suo coefficiente di prestazione stagionale (SCOP) va da 3,80 a 4,80. Secondo quanto dichiarato, può funzionare da -15 C a 52 C in modalità di raffreddamento e da -20 C a 30 C in modalità di riscaldamento.
La pompa di calore ha un livello di potenza sonora che va da 70 dB(A) a 74 dB(A) e una portata d’aria fino a 5.200 m3/h. Per raffreddare la centralina elettrica viene utilizzata una tecnologia a circuito stampato refrigerante (PCB) che, secondo il produttore, riduce la temperatura media dei componenti elettrici di circa 8 C.
“Il Mini VRF MSAN8-Y sostituisce le dimensioni equivalenti dell’attuale serie Mini VRF MSAN-XMi e rappresenta il primo passo dell’introduzione della nuova piattaforma V8, presentando significativi miglioramenti tecnologici e nuove funzionalità”, ha dichiarato l’azienda. “Progettata con un unico chassis a ventola singola per tutte le taglie, la nuova serie offre anche notevoli vantaggi per l’intero ciclo di vita, dall’installazione alla manutenzione e all’utilizzo. Ulteriori dispositivi di sicurezza opzionali, come il sensore di perdita di refrigerante R32 e la valvola Shut-off, completano l’offerta.”
Clivet ha sede a Feltre, nella provincia italiana di Belluno. Produce anche caldaie, refrigeratori e unità di trattamento aria.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/23/domanda-di-energia-francese-maggiore-di-quella-tedesca-mercato-italiano-aumenta-premio/,"MERCATI & POLITICHE,RETI E INTEGRAZIONE DI RETI,SVILUPPI DI MERCATO,ITALIA,PORTOGALLO,SPAGNA",SERGIO MATALUCCI,"GENNAIO 23, 2024","Domanda di energia francese maggiore di quella tedesca, mercato italiano aumenta premio","Nella settimana del 15 gennaio, i prezzi nei principali mercati elettrici europei sono diminuiti rispetto alla settimana precedente, grazie alla tendenza al ribasso dei prezzi di gas e CO2, ma anche per via dell’aumento della produzione di energia eolica. Lo dice AleaSoft Energy Forecasting nella sua nota settimanale.
“Il calo dei prezzi del gas, la cui media settimanale non ha smesso di scendere da novembre, ha esercitato la sua influenza al ribasso sui prezzi del mercato elettrico europeo. Anche i prezzi dei diritti di emissione di CO2 hanno continuato a diminuire nelle settimane precedenti. L’aumento della produzione di energia eolica durante la terza settimana di gennaio e il calo della domanda di elettricità in alcuni mercati hanno poi contribuito al calo dei prezzi nei mercati elettrici europei”, ha scritto la società di consulenza spagnola.
Il mercato Nord Pool dei Paesi nordici è stato l’unico a registrare un aumento del 2,5%. Il mercato MIBEL di Spagna e Portogallo ha fatto segnare i maggiori cali percentuali dei prezzi, rispettivamente del 31% e del 32%. Il mercato italiano IPEX, invece, ha registrato il calo minore, pari all’11%. Nel resto dei mercati analizzati da AleaSoft Energy Forecasting, i prezzi sono scesi tra il 13% del mercato N2EX del Regno Unito e il 17% del mercato EPEX SPOT della Francia.
Nella terza settimana di gennaio, le medie settimanali sono state inferiori a 90 €/MWh in quasi tutti i mercati elettrici europei analizzati. Fa eccezione il mercato italiano, che ha registrato la media più alta, 96,16 €/MWh. I mercati portoghese e spagnolo hanno registrato i prezzi settimanali più bassi, rispettivamente 66,25 €/MWh e 66,75 €/MWh. Nel resto dei mercati analizzati, i prezzi variavano da 77,93 €/MWh nel mercato nordico a 86,56 €/MWh nel mercato britannico.
Da sottolineare poi che, per tutta la settimana, la domanda francese è stata maggiore di quella tedesca. Questo in un momento di complessità politiche ed economiche per la prima economia europea.
Immagine: AleaSoft
Nella settimana del 15 gennaio, la produzione di energia solare è aumentata nei mercati portoghese, francese e italiano rispetto alla settimana precedente, con incrementi rispettivamente del 31%, 14% e 7,2%. Il mercato tedesco e quello spagnolo, invece, hanno registrato una riduzione della produzione di energia solare, rispettivamente del 28% e 9,4%.
Nella settimana del 22 gennaio, i prezzi continueranno a scendere nell’EPEX SPOT, ma aumenteranno nel MIBEL, nell’IPEX e nell’N2EX.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/23/aziende-di-metalmeccanica-producono-con-il-fotovoltaico-il-50-dellenergia-utilizzata/,"INSTALLAZIONI E IMPIANTI,EMILIA-ROMAGNA,ITALIA",LARA MORANDOTTI,"GENNAIO 23, 2024",Aziende di metalmeccanica producono con il fotovoltaico il 50% dell’energia utilizzata,"Come altre aziende del comparto rinnovabili, Project Group di San Polo D’Enza (RE) sta vivendo un periodo di particolare fermento, registrando un  aumento di fatturato pari al 110%. Tra i suoi lavori ci sono anche diversi ampliamenti di impianti fotovoltaici industriali.
Due di questi riguardano due aziende metalmeccaniche emiliane: Cut Service di Calerno di S.Ilario d’Enza (RE), che lavora la lamiera, e Bombardi Rettifiche di Cadelbosco Sopra (RE), che effettua rettifiche e lappature.
Cut Service conta due diversi ampliamenti: presso l’unità di Via Guido Rossa, l’impianto fotovoltaico è passato da una potenza di 200kWì a 400kW, di cui 118kW disposti sulla copertura per auto del parcheggio aziendale. “Questo potenziamento ci ha permesso di ottenere una quota di autarchia del 48%.  Anche presso l’unità di Via Giovanni Agnelli è stata raddoppiata l’intera potenza dell’impianto, passando da 50 kW a 100 kW, permettendoci di ottenere una quota di autarchia del 43%”, ha dichiarato Cut Service.
Presso Bombardi Rettifiche, Project Group ha invece ampliato l’impianto fotovoltaico, sfruttando gli spazi rimasti liberi sulla copertura, portando la sua potenza da 66 kW a 225 kW. “Il cuore di questo progetto è rappresentato dai 336 pannelli fotovoltaici ad alta efficienza Sunpower Maxeon 6, con una potenza totale di 160 kWp. Per garantire un controllo ottimale e una gestione intelligente dell’impianto, sono stati installati due inverter di ultima generazione SMA, un Sunny Tripower Core 2 e un Sunny Tripower STPX 20000″, hanno spiegato Bombarda Rettifiche e Project Group.
“Questo upgrade consente all’azienda una totale autarchia nel periodo estivo con sole pieno e la produzione di quasi il 50% del fabbisogno nel periodo invernale, fornendoci anche una sicurezza energetica essenziale per la continuità operativa”, ha aggiunto l’azienda metalmeccanica.
 
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
