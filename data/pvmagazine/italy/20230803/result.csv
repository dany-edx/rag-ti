url,tag,author,updated_date,title,contents
https://www.pv-magazine.it/2023/08/03/piemonte-lancia-bando-per-cluster-di-transizione-digitale-energetica-e-sociale/,"BANDI E ASTE,MERCATI & POLITICHE,TECNOLOGIA E SCIENZA,ITALIA,PIEMONTE",SERGIO MATALUCCI,"AGOSTO 3, 2023","Piemonte lancia bando per cluster di transizione digitale, energetica e sociale","Il Piemonte ha pubblicato il bando per il sostegno a programmi di sviluppo di cluster regionali per la promozione di transizione digitale, transizione ecologica, come anche di benessere delle persone e della comunità. Le domande devono pervenire in forma di pre-proposal entro il 28 agosto.
La regione vuole così supportare l’ecosistema della ricerca e innovazione trasversale sul territorio. Se, infatti, è garantita priorità a digitalizzazione, transizione energetica e sociale, il bando vuole in particolare modo stimolare “componenti trasversali di innovazione”.
I programmi proposti dovranno concludersi entro fine 2026. Potranno partecipare partenariati, costituiti o costituendi, di soggetti identificabili come gestori di Poli di innovazione. La dotazione finanziaria ammonta a 7.000.000 di euro. Il bando è stato pubblicato oggi sul Bollettino ufficiale n. 31 del 3.08.2023.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/03/stellantis-e-saft-sviluppano-una-nuova-batteria-intelligente-per-auto/,"BATTERIE,STOCCAGGIO,TECNOLOGIA E SCIENZA,FRANCIA",LARA MORANDOTTI,"AGOSTO 3, 2023",Stellantis e Saft sviluppano una nuova batteria intelligente per auto,"Un team costituito da venticinque persone, tra ingegneri e ricercatori di Stellantis, di Saft e del CNRS, il Centro nazionale di ricerca scientifica francese, ha messo a punto – dopo quattro anni di progetti, modelli e simulazioni – il prototipo  IBIS, acronimo di Intelligent Battery Integrated System.
Si tratta di una batteria di accumulo di energia che integra le funzioni di inverter e caricatore, un design che rende la batteria meno costosa e più efficiente, permettendo una maggiore autonomia per i veicoli BEV.
Il progetto IBIS è finanziato dal Future Investment Plan, gestito dall’ADEME, l’Agenzia francese per l’ambiente e la gestione dell’energia, e coordinato da Stellantis. Al progetto partecipano le aziende Saft (gruppo TotalEnergies), E2CAD e Sherpa Engineering, laboratori di ricerca del Centro nazionale francese per la ricerca scientifica e l’Institut Lafayette.
“Il prototipo dimostrativo, in funzione dall’estate del 2022, è oggetto di numerosi brevetti e rappresenta una vera e propria rivoluzione rispetto ai sistemi di conversione dell’energia attualmente in uso. Il progetto ha confermato la validità di molti nuovi concetti tecnici e ha permesso di padroneggiarne il funzionamento nell’ottica di future applicazioni nei settori automotive e dell’energia stazionaria”, si legge nella nota stampa di Stellantis.
Nella e-mobility, IBIS ha il potenziale di porterà all’adozione di nuovi standard nella progettazione dei sistemi di propulsione elettrici poichè nel progetto le schede di conversione che svolgono le funzioni di inverter e caricatore vengono montate il più vicino possibile agli elementi della batteria agli ioni di litio. Inoltre, un sistema di controllo sofisticato consente alla batteria di produrre direttamente la corrente alternata per il motore elettrico.
“Nel campo dell’accumulo di energia stazionaria e dell’integrazione delle energie rinnovabili (EnR), Saft offrirà impianti chiavi in mano dotati di maggiore disponibilità di batterie, che garantiscono un utilizzo ottimizzato dell’energia installata con minore impatto ambientale. L’architettura intrinseca della batteria IBIS porterà a una semplificazione della manutenzione e a un potenziamento degli impianti, con una contemporanea riduzione dell’impatto ambientale”, ha aggiunto Stellantis.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/03/l80-dei-prodotti-findus-in-italia-sara-prodotto-a-latina-grazie-a-ppa-con-grastim-jv/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO,REGNO UNITO",SERGIO MATALUCCI,"AGOSTO 3, 2023",L’80% dei prodotti Findus in Italia sarà prodotto a Latina grazie a PPA con Grastim JV,"Nomad Foods ha annunciato un nuovo contratto di acquisto di energia elettrica (PPA) con Grastim JV, che fornirà 2,4 MW di energia solare all’anno al sito produttivo di Nomad Foods a Cisterna di Latina, che produce oltre l’80% dei volumi di prodotti locali Findus.
L’installazione di pannelli fotovoltaici consentirà una riduzione annuale delle emissioni di CO2 pari a 1.180 tonnellate, dice l’azienda leader in Europa nel settore dei surgelati.
“L’installazione, costituita da pannelli solari sul tetto e da pannelli montati a terra, è il primo sito Nomad Foods a essere dotato di energia solare, a integrazione dell’elettricità rinnovabile già utilizzata in loco, nell’ambito dei più ampi piani di decarbonizzazione dell’azienda”, ha detto la società.
La società sta inoltre aumentando gli investimenti in efficienza energetica ed esplorando attivamente le opportunità di ulteriori progetti di energia rinnovabile in tutto il portafoglio di produzione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/03/greengo-nuovo-investimento-di-eiffel-essentiel-con-un-equity-bridge-da-15-milioni-al-via-la-costruzione-dei-primi-impianti/,"FINANZA,INSTALLAZIONI E IMPIANTI,MERCATI & POLITICHE,ITALIA",SERGIO MATALUCCI,"AGOSTO 3, 2023","GreenGo: nuovo investimento di Eiffel Essentiel con un equity bridge da 15 milioni, al via la costruzione dei primi impianti","GreenGo Srl, azienda italiana specializzata nello sviluppo di energie rinnovabili, ha concluso con successo un’operazione di finanziamento soci convertibile (equity bridge) con Eiffel Essentiel, finalizzata all’implementazione della nuova strategia come Light IPP Independent Power Producer.
“Questo importante accordo permetterà a GreenGo di espandere ulteriormente il proprio business e concretizzare l’evoluzione da sviluppatore a produttore di energia, con la realizzazione in proprio di parte preponderante dei propri asset di sviluppo oltre che la ricerca di partnership strategiche per la gestione della fase EPC (Engineering Procurement Construction)”, ha detto la società italiana.
L’operazione di finanziamento fino a 15 milioni di euro sosterrà poi l’attività di sviluppo di GreenGo in nuove regioni target nel Nord Italia. GreenGo si prefigge di incrementare l’attuale pipeline da una capacità di 1,7 GW ad oltre 2,3 GW entro la fine del 2024 interessando 10 regioni, attraverso quella che definisce una “crescita sia organica che inorganica”.
“La parte più significativa dell’investimento sarà destinata all’equity per la costruzione di un primo pacchetto di progetti ready-to-build di 40 MW nel 2023, con una capacità complessiva che raggiungerà 110 MW, che verranno avviati alla costruzione nel corso del 2024″.
Eiffel Essentiel, fondo francese (Fonds professionnel spécialisé) riservato a investitori professionali, ha già investito 7 milioni di euro per finanziare le attività di sviluppo di GreenGo nel 2022.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/03/sira-industrie-connette-impianto-fotovoltaico-da-29-mw/,"INSTALLAZIONI E IMPIANTI,EMILIA-ROMAGNA,ITALIA",LARA MORANDOTTI,"AGOSTO 3, 2023","Sira Industrie connette impianto fotovoltaico da 2,9 MW","Nell’ambito del suo percorso di sostenibilità ambientale e di efficienza energetica per le sue sedi, il Gruppo industriale Sira Industrie ha ultimato l’installazione di un impianto fotovoltaico presso il suo stabilimento Faral di Campogalliano (Mo), sede principale della Heating Division. Si tratta del segmento che si occupa della produzione di radiatori per il riscaldamento.
“A partire da agosto, l’impianto fotovoltaico da 2,9 MW renderà lo stabilimento completamente autosufficiente dal punto di vista energetico”, ha pubblicamente dichiarato Sira Industrie.
L’intervento è stato realizzato su 18.000 mq. di superficie coperta, dove è avvenuta la contestuale bonifica e il completo rifacimento della struttura e degli infissi.
“Sono in programma la sostituzione delle vecchie centrali a gas con nuovissime pompe di calore al alto rendimento che saranno alimentate dai pannelli fotovoltaici posti in copertura. Le pompe ad alto rendimento saranno utilizzate sia per riscaldare le aree produttive, sia per alimentare impianti”, ha spiegato l’azienda.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/03/sono-motors-equipaggia-il-primo-autobus-con-una-soluzione-di-retrofit-fotovoltaico/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,TECNOLOGIA E SCIENZA,GERMANIA",SANDRA ENKHARDT,"AGOSTO 3, 2023",Sono Motors equipaggia il primo autobus con una soluzione di retrofit fotovoltaico,"Dopo l’interruzione del progetto Sion solar EV a febbraio, la realtà tedesca Sono Motors ha spostato la sua attenzione sulle soluzioni fotovoltaiche per i veicoli.
L’azienda di Monaco di Baviera ha avviato un progetto pilota a Hof, in Baviera, per equipaggiare un autobus gestito dalla Stadtwerke Hof con una versione rivista del “Solar Bus Kit”, soluzione di retrofit fotovoltaico per autobus.
Sono Motors offre 16 moduli solari semi-flessibili, per un totale di 1,4 kW di potenza, destinati al tetto dell’autobus. Questa configurazione leggera, del peso di soli 50 kg, convoglia l’energia solare alla batteria che supporta il motore diesel dell’autobus.
L’autobus equipaggiato con energia solare ha ottenuto l’omologazione stradale dal TÜV ed è attivo a Hof. Nel frattempo, un autobus medio-ibrido equivalente, privo del kit fotovoltaico, funge da parametro di riferimento per le prestazioni e il consumo energetico su percorsi selezionati.
“Siamo molto soddisfatti dei risultati del progetto pilota”, ha spiegato l’amministratore delegato di Stadtwerke Jean Petrahn. Il progetto funge da trampolino di lancio per la graduale conversione della flotta nei prossimi anni.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/08/03/juwi-vende-due-parchi-solari-in-veneto-ad-a2a/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,VENETO",SERGIO MATALUCCI,"AGOSTO 3, 2023",Juwi vende due parchi solari in Veneto ad A2A,"Juwi Energie Rinnovabili, la filiale italiana dello sviluppatore tedesco Juwi Group, ha firmato accordi con A2A Group per vendere due impianti completamente autorizzati per una capacità totale di 17,5 MW in Veneto. I parchi solari genereranno più di 25 milioni di chilowattora (kWh).
L’inizio della costruzione è previsto per il 2024, ma la società non ha chiarito il valore della transazione o la data di fine lavori.
“L’Italia deve ancora affrontare un arretrato di oltre 15 GW di progetti solari, alcuni dei quali sono stati congelati per anni. Il mercato eolico e solare, tuttavia, sta finalmente assistendo a una tendenza generale di approvazione dei progetti da parte delle autorità, sia a livello locale che nazionale – un segnale positivo per gli investitori e gli stakeholder”, ha detto Juwi Group.
La pipeline di progetti di Juwi in fase di autorizzazione in Italia supera attualmente i 500 MW.
La società ha di recente concluso lavori di costruzione di impianti in Australia, Giappone e Vietnam. In Europa, ad aprile, Juwi ha messo in funzione un impianto solare da 204 MW vicino a Kozani, la capitale della regione greca settentrionale della Macedonia occidentale. Il proprietario del progetto è il produttore di energia greco Hellenic Petroleum, che ha acquistato il progetto da Juwi all’inizio del 2020.
A dicembre 2022, Juwi ha finalizzato l’acquisizione del 70% delle quote di GEMdev S.r.l., una società italiana focalizzata sullo sviluppo di progetti fotovoltaici greenfield nel Nord Italia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
