url,tag,author,updated_date,title,contents
https://www.pv-magazine.it/2023/03/09/futurasun-annuncia-nuova-fabbrica-di-moduli-solari-da-2-gw-in-provincia-di-padova/,"MODULI,VENETO",EMILIANO BELLINI,"MARZO 9, 2023",FuturaSun annuncia nuova fabbrica di moduli solari da 2 GW in provincia di Padova,"FuturaSun ha annunciato l’intenzione di costruire una fabbrica di moduli solari con una capacità annua da 2 GW a Cittadella, nella provincia di Padova.
Il produttore di pannelli fotovoltaici ha detto di voler investire inizialmente 25 milioni di euro nella nuova fabbrica e di essersi già assicurata 24.000 m2 di terreno per il progetto.
La società ha, inoltre, affermato che il nuovo impianto produrrà pannelli solari ad alta efficienza, senza fornire ulteriori dettagli tecnici. Attualmente produce moduli IBC (interdigitated back-contacted) di tipo n, oltre a pannelli PERC e prodotti a eterogiunzione (HJT).
“Il progetto si inserisce nel piano industriale strategico dell’azienda e segue la missione europea di ricostruire la filiera europea, che vedrà FuturaSun assumere il ruolo di uno dei principali attori”, ha affermato Alessandro Barin, amministratore delegato di FuturaSun.
L’azienda ha sede nella stessa Cittadella e gestisce due fabbriche di moduli solari per un totale di 1 GW in Cina. Il suo staff italiano si concentra sulla ricerca e lo sviluppo in settori quali le celle IBC, soluzioni vetro-vetro e moduli a sezioni indipendenti.
Il nuovo stabilimento, una volta costruito, diventerà il secondo impianto di produzione di moduli fotovoltaici su scala gigawatt in Italia.
Un impianto da 3 GW è attualmente in costruzione da parte di Enel a Catania, in Sicilia. Questa struttura dovrebbe iniziare le operazioni commerciali quest’anno. L’azienda scommette sulle celle HTJ di tipo n con un’efficienza del 25,5% che si ritiene possa portare a un’efficienza modulare superiore al 24%.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/09/trendforce-di-nuovo-in-calo-i-prezzi-dei-prodotti-fotovoltaici/,"MODULI,SVILUPPI DI MERCATO,WORLD",EMILIANO BELLINI,"MARZO 9, 2023",TrendForce: di nuovo in calo i prezzi dei prodotti fotovoltaici,"La società di ricerche di mercato taiwanese TrendForce prevede che i prezzi del polisilicio, delle celle solari e dei moduli scendano leggermente rispetto al mese di febbraio, quando i produttori cinesi hanno inaspettatamente aumentato i prezzi lungo l’intera catena di approvvigionamento.
“I prezzi del polisilicio hanno iniziato a precipitare a dicembre dello scorso anno, quindi i principali fornitori di polisilicio hanno iniziato a limitare l’offerta di mercato”, hanno affermato gli analisti, osservando che il calo dei prezzi era correlato a un forte aumento della capacità di polisilicio nell’industria cinese. “Successivamente, i prezzi del polisilicio in Cina hanno iniziato a salire prima delle vacanze del capodanno cinese di gennaio, arrivando rapidamente fino all’attuale range di CNY 220 (€29.85) a CNY 240 per kg”.
Gli analisti ritengono, inoltre, che il prezzo medio del polisilicio scenderà del 3,2% da 222 CNY/kg di febbraio a 215 CNY/kg di marzo. I prezzi dei wafer, nel frattempo, scenderanno probabilmente del 4,3%, da CNY 6,22 al pezzo a CNY 5,95 per i prodotti M10 e da CNY 8,2 a CNY 8 per i prodotti G12.
I prezzi medi per le celle solari dovrebbero diminuire del 3,6% da 1,12 CNY per watt a 1,08 CNY se per i prodotti M10 che per quelli G12. Il prezzo dei pannelli monocristallini M10 e G12, nel frattempo, dovrebbe scendere da CNY 1,77 per W a febbraio a CNY 1,74 a marzo.
“I fornitori di wafer hanno notevolmente aumentato i loro tassi di utilizzo della capacità perché l’offerta di polisilicio si stava nuovamente espandendo. Pertanto, i prezzi dei wafer non saranno in grado di mantenere la loro tendenza al rialzo man mano che l’offerta diventerà più abbondante”, ha affermato TrendForce. “La temporanea riduzione della fornitura di wafer ha anche messo sotto pressione la fornitura di celle. Tuttavia, c’era già un’aspettativa diffusa per questi aumenti dei prezzi, quindi gli acquirenti di celle hanno accettato per lo più prezzi più alti”.
Gli analisti hanno affermato che i prezzi dei moduli si allineeranno con i livelli abituali a seguito di un calo dei prezzi di materiali e componenti.
“Il calo dei prezzi dei moduli stimolerà effettivamente la domanda di installazioni e si prevede che l’alta stagione per le installazioni arriverà prima rispetto agli anni precedenti”, hanno spiegato, ricordando che l’industria fotovoltaica cinese potrebbe affrontare forti fluttuazioni dei prezzi a breve termine. Pertanto, i fornitori di moduli sono per lo più ottimisti sulla situazione del mercato da questo mese in poi”.
“In sintesi, c’è ancora un notevole grado di incertezza nello sviluppo del mercato fotovoltaico globale per quest’anno”, hanno concluso.

 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/09/fotovoltaico-in-europa-lue-chiede-che-entro-il-2030-il-40-dei-componenti-sia-prodotto-in-casa/,"INSTALLAZIONI E IMPIANTI,MERCATI & POLITICHE,MODULI,SVILUPPI DI MERCATO,EUROPA OCCIDENTALE",PILAR SÁNCHEZ MOLINA,"MARZO 9, 2023",Fotovoltaico in Europa: l’UE chiede che entro il 2030 il 40% dei componenti sia prodotto in casa,"L’Unione Europea sta lavorando a una bozza di proposta – a cui pv magazine ha avuto accesso – in cui stabilisce le misure per rafforzare l’ecosistema europeo dei produttori di tecnologie pulite per l’energia.
Il documento afferma: “Il percorso verso l’energia netta zero si traduce in grandi opportunità per l’espansione di questa industria che comprende in particolare l’energia solare, l’eolico terrestre e marino, le pompe di calore, gli elettrolizzatori, le batterie e le loro catene di approvvigionamento”.
L’UE ha affermato che per quanto riguarda le tecnologie solari continuerà a dipendere dalle importazioni dalla Cina, che superano oggi il 90% dei prodotti in alcuni segmenti, tra cui quello dei lingotti di silicio e dei wafer.
La bozza di documento propone che, entro il 2030, la capacità di produzione di moduli solari dell’Unione europea dovrà essere sufficiente a soddisfare almeno il 40% della domanda annuale prevista nell’ambito delle iniziative REPowerEU e Green Pact, che prevedono l’installazione pianificata di 600 GW di capacità solare.
In merito, invece all’energia eolica, si richiede che l’85% dei componenti dell’energia eolica in UE sia fabbricato in Europa, metre la percentuale per le pompe di calore dovrebbe essere del 65%. Per le batterie e gli elettrolizzatori tale percentuale dovrebbe essere rispettivamente dell’85% e del 50%.
L’European Solar Manufacturing Council (ESMC) ritiene che almeno il 75% della domanda solare in Europa dovrebbe essere soddisfatta dalla produzione locale. Ciò significa una produzione di 35 GW in Europa entro il 2025, 60 GW entro il 2026 e 100 GW nel 2030.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/09/agrivoltaico-200-mw-per-lesordio-in-italia-della-spagnola-naturgy/,"INSTALLAZIONI E IMPIANTI,SVILUPPI DI MERCATO,ITALIA,SPAGNA",PILAR SÁNCHEZ MOLINA,"MARZO 9, 2023","Agrivoltaico, 200 MW per l’esordio in Italia della spagnola Naturgy","L’ingresso nel mercato italiano dell’utility spagnola Naturgy è iniziato con la firma di diversi accordi per lo sviluppo di progetti agrovoltaici ed eolici. Già in cantiere ci sono due impianti solari, uno in Puglia e l’altro nel Lazio, per una potenza complessiva di quasi 200 MW, a cui si aggiungono altri 35 MW di accumulo a batteria.
Entrambi gli impianti, per cui è prevista l’entrata in esercizio nel 2025, sono progettati per un’installazione su terreni agricoli, con l’obiettivo di “renderli compatibili con l’attività agricola di entrambe le regioni”.
Oltre ai due progetti in corso, Naturgy ha raggiunto diversi accordi per aggiungere nuova capacità al proprio portafoglio, identificando altri potenziali sviluppi con una capacità superiore a 800 MW. Al timone della sede italiana c’è il country manager Filippo Checcucci.
“Naturgy ha un obiettivo chiaro, concreto e realistico di sviluppo delle rinnovabili in Europa. L’Italia rappresenta un ulteriore passo nella nostra decisione di raggiungere il 60% di generazione rinnovabile in tutto il mondo nei prossimi anni”, ha spiegato Jorge Barredo, direttore generale Rinnovabili, Nuove Imprese e Innovazione dell’azienda.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/09/tages-capital-punta-al-raddoppio-della-capacita-rinnovabile-in-italia-entro-2027/,"FINANZA,MERCATI & POLITICHE,ITALIA",SERGIO MATALUCCI,"MARZO 9, 2023",Tages Capital punta al raddoppio della capacità rinnovabile in Italia entro 2027,"Tages Capital spiega a pv magazine che si sta preparando a lanciare un nuovo fondo con un obiettivo di raccolta di 750 milioni di euro.
L’azienda, che al momento ha già investito circa 650 milioni, vuole usare il terzo fondo per aumentare di almeno il 60% la propria capacità rinnovabile in Italia entro il 2027, considerando anche investimenti in batterie e idrogeno. 
“Investiremo questi nuovi fondi in transizione energetica secondo l’Articolo 9. Puntiamo a gestire almeno a 1 GW di fotovoltaico entro il 2027,” spiega Luca Gianni,  Project Manager e Asset Manager di Tages Capital SGR. Al momento Tages ha un portafoglio di rinnovabili da 620 MW, di cui 540 MW di fotovoltaico. 
Gianni fa riferimento all’Articolo 9 della Sustainable Finance Disclosure Regulation (SFDR) che definisce i prodotti d’investimento sostenibili e i relativi obblighi di rendicontazione e comunicazione. 
Il fondo sta valutando investimenti, non solo nel fotovoltaico e  nell’eolico, ma anche in progetti di accumulo e sta studiando le possibilità derivanti dall’idrogeno.
Per ora Tages non ha obiettivi per regioni, ma sta considerando le aree con maggiore irraggiamento. Il focus per ora è su Sardegna, Sicilia, Puglia e Lazio. 
“Il finanziamento del raddoppio del Tyrrhenian Link è una buona notizia. Ma con impianti da 50-100 MW si fa in fretta a saturare l’export verso il continente. I vincoli fisici della rete rimarranno,” sostiene Gianni. 
Oltre alle complessità della rete, Tages Capital rileva delle lentezze e incoerenze legislative. Norme non coordinate tra di loro che creano delle incertezze sul mercato e che non permettono una pianificazione di lungo periodo per investitori qualificati. 
“Il decreto che deve determinare le aree idonee è in fase di parto da più di un anno. Il concetto di aree idonee è stato introdotto con un vecchio decreto del 2021. L’incremento delle soglie dell’applicabilità di Procedura Abilitativa Semplificata (PAS) e Valutazione di Impatto Ambientale (VIA) dipende da una definizione di area idonea non ancora trovata e condivisa con tutte le Regioni. Esiste l’area idonea sugli impianti esistenti, ma non è possibile elaborare un piano centrato di lungo periodo”, dice Gianni. 
Le sicurezze principali al momento sono legate alle semplificazioni su repowering, revamping e nuovi impianti su aree industriali. Tages Capital ha già una serie di cantieri aperti di installazioni gestite con i primi due fondi.
L’azienda spera, inoltre, in forme di sostegno per garantire la sostenibilità finanziaria dell’investimento.
“Gli incentivi non servono forse più in termini di redditività, ma in termini di stabilità di ricavi. Questo aumenta poi la finanziabilità dei progetti. Strutture come le vecchie aste con tariffe per differenze, dentro il vecchio decreto che per proroga continua, potrebbero essere strumenti utili, magari con parametri rivisti,” dice Gianni. La maturità tecnologica del fotovoltaico è tale che la redditività è garantita, ma rimangono rischi di controparte. 
Secondo il project manager, un contratto a due vie con il GSE è un incentivo, ma “depotenziato”. “È una remunerazione basata sul mercato, ma con delle integrazioni per raggiungere un flusso stabile di ricavi. Questo è lo schema migliore per tutelare allo stesso tempo la competitività del mercato e la sostenibilità degli investimenti.”
D’altra parte, PPA corporate o PPA sottoscritti con trader come controparte espongono a un maggior rischio controparte. “Spostare il rischio sui trader o sulle aziende, con alcune società che potrebbero avere delle difficoltà economiche in futuro, implica dei rischi per un portafoglio. La banca poi si trova in difficoltà a finanziare progetti fotovoltaici, almeno per investitori qualificati”, sostiene Gianni.
La mancanza di stabilità dei ricavi e le difficoltà autorizzative complicano le istallazioni su aree agricole. 
“Il focus sull’agrivoltaico è nobile perché promuove sinergie tra fotovoltaico e agricoltura, ma se vuoi fare i numeri devi avere una strategia più solida”.
Secondo Gianni, il RePowerEU è uno sviluppo positivo. “Installare più di 80 GW entro il 2030, con oltre 300 miliardi di investimenti stimati fa segnare un’accelerazione. Noi abbiamo dei target sul prossimo fondo per attività che derivano da RePowerEU. All’interno del PNRR, al momento però c’è poca visibilità per le rinnovabili utility-scale. Rimane il vincolo sulla possibilità di incentivare degli impianti su aree agricole”, conclude.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/09/trasparenza-e-dl-semplificazioni-questa-e-la-via/,"LEGGI & ATTI,MERCATI & POLITICHE,OPINIONI,SVILUPPI DI MERCATO,ITALIA",MAURO MORONI,"MARZO 9, 2023",Trasparenza e DL Semplificazioni: questa è la via,"Da Econnextion, nuovo strumento di consultazione di Terna a servizio di tutti gli operatori del settore delle rinnovabili italiane, si evince che le richieste di connessione alla rete di alta tensione hanno superato i 300 GW, ed il solo fotovoltaico copre oltre un terzo delle domande.
Certo, i numeri sono impressionanti, ma chi opera in questo settore sa bene che questa enorme potenza ipoteticamente a disposizione, è di due ordini di grandezza inferiore a quanto effettivamente installato in Italia lo scorso anno, e fornisce anche una fotografia delle problematiche di tipo autorizzativo di cui il nostro Paese è da sempre affetto. 
Fortunatamente la politica, o almeno una parte di essa, comincia a capire le necessità reali legate allo sviluppo delle energie rinnovabili, e dopo vari interventi non proprio efficaci, il 24 febbraio è arrivato il Decreto Legge (DL) Semplificazioni, che speriamo dia un contributo significativo allo sviluppo del settore. Ecco alcune delle novità principali.
Non è più necessario acquisire, ai fini della procedibilità della Valutazione di Impatto Ambientale (VIA), l’atto del competente soprintendente del Ministero della Cultura relativo alla verifica preventiva di interesse archeologico, e il provvedimento di VIA non è subordinato alla conclusione delle attività di verifica preventiva dell’interesse archeologico. Per i procedimenti di valutazione ambientale in corso alla data di entrata in vigore del DL Semplificazioni, inoltre, il procedimento unico può essere avviato anche se ancora è in corso il procedimento di VIA, e la VIA può essere acquisita anche all’interno del procedimento unico. 
Parlando di Ministero della Cultura, si specifica che questo parteciperà al procedimento autorizzativo di impianti a terra solo per i progetti localizzati in aree sottoposte a tutela e solo se l’intervento non è sottoposto a VIA. Se i progetti non ricadessero in aree sottoposte a tutela paesaggistica e non fossero sottoposti a VIA, il Ministero della cultura non sarebbe competente. 
Queste prime importanti semplificazioni significano taglio dei tempi, e quindi autorizzazioni auspicabilmente più veloci. A tal proposito è anche specificato che il termine massimo per la conclusione del procedimento unico è pari a 150 giorni includendo anche il procedimento di VIA.
Molto importanti poi sono le novità in merito al fotovoltaico in zone e aree industriali, artigianali e commerciali. In tali aree l’installazione di impianti sarà considerata attività di manutenzione ordinaria e non sarà subordinata all’acquisizione di permessi, autorizzazioni o atti di assenso comunque denominati, così come le opere connesse e le infrastrutture necessarie. Tali regole tra l’altro sono anche estese a discariche (o lotti di discarica chiusi e ripristinati) ovvero a cave (o lotti o porzioni di cave) non suscettibili di ulteriore sfruttamento. La soprintendenza in questo caso interverrà solo se l’intervento (incluso le opere connesse) ricadrà in zona sottoposta a vincolo paesaggistico. Questa importante semplificazione dovrebbe contribuire a sviluppare il settore delle aste, affette da tempo da carenza di progetti idonei, e soprattutto potrebbe sviluppare rapidamente investimenti privati ai fini dell’autoconsumo, ed essere catalizzatore anche di comunità energetiche, con impianti di produzione e consumatori in ambito industriale.
Ci sono semplificazioni poi anche per piccoli impianti: per impianti fotovoltaici e termici su edifici o strutture edilizie e impianti eolici fino a 20 kW, l’autorizzazione paesaggistica è rilasciata entro il termine di 45 giorni dalla data di ricezione dell’istanza, decorso il quale senza che siano stati comunicati i motivi che ostano all’accoglimento dell’istanza medesima, l’autorizzazione si intende rilasciata ed è immediatamente efficace. 
Novità anche per gli enti pubblici: fino al 31 dicembre 2025 gli enti locali nei cui territori sono ubicati gli impianti a fonti rinnovabili finanziati dalla Missione 2, Componente 2, Investimento 1.2 del PNRR, possono affidare in concessione, nel rispetto dei principi di concorrenza, trasparenza, proporzionalità, pubblicità, parità di trattamento e non discriminazione, aree e/o superfici nelle proprie disponibilità per la realizzazione degli impianti volti a soddisfare i fabbisogni energetici delle comunità energetiche rinnovabili. Questo aspetto favorirà da un lato la realizzazione di impianti finanziati dal Piano Nazionale di Ripresa e Resilienza (PNRR) e dall’altro favorirà la collaborazione pubblico-privato per la partecipazione dei cittadini alla transizione energetica.
Importanti novità infine per gli imprenditori agricoli e gli impianti agrovoltaici.
Se gli impianti fotovoltaici sono ubicati in aree agricole, posti al di fuori di aree protette o appartenenti a Rete Natura 2000 (previa definizione delle aree idonee, e nei limiti consentiti dalle eventuali prescrizioni), essi sono considerati manufatti strumentali all’attività agricola e sono liberamente installabili, solo se sono realizzati direttamente da imprenditori agricoli o da società a partecipazione congiunta con i produttori di energia elettrica alle quali è conferita l’azienda o il ramo di azienda da parte degli stessi imprenditori agricoli ai quali è riservata l’attività di gestione imprenditoriale salvo che per gli aspetti tecnici di funzionamento dell’impianto e di cessione dell’energia. Per far si che ciò avvenga, si dovranno rispettare le seguenti condizioni:
Questa ulteriore semplificazione mette l’imprenditore agricolo al centro dell’innovazione del fotovoltaico a terra, e lo fa diventare attore principale, e spinge il mercato ad innovare in ottica di sostenibilità ed integrazione delle attività agricole con quelle energetiche, spinge i progettisti energetici ed agricoli a colloquiare ancor di più, al fine di veder realizzati veri esempi di innovazione ed integrazione anche paesaggistica con il territorio
Il DL Semplificazioni è entrato in vigore in data 25 febbraio 2023 e sarà presentato alle Camere per la sua conversione. Se non dovesse essere convertito in legge entro 60 giorni, il DL Semplificazioni decadrà.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
