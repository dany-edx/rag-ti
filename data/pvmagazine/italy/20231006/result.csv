url,tag,author,updated_date,title,contents
https://www.pv-magazine.it/2023/10/06/produzione-fotovoltaica-terzo-trimestre-2023-record-in-spagna-italia-francia-e-portogallo/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,FRANCIA,ITALIA,PORTOGALLO,SPAGNA",SERGIO MATALUCCI,"OTTOBRE 6, 2023","Produzione fotovoltaica, terzo trimestre 2023: record in Spagna, Italia, Francia e Portogallo","Nel terzo trimestre del 2023, la produzione di energia solare è aumentata in tutti i principali mercati europei rispetto allo stesso periodo del 2022. L’aumento maggiore, pari al 38%, è stato registrato nel mercato portoghese, seguito dal 29% del mercato spagnolo.
I mercati francese e italiano hanno registrato aumenti rispettivamente del 16% e del 14%. La produzione di energia solare nel mercato tedesco ha registrato l’incremento minore, pari al 3,7%. Lo riporta AleaSoft Energy Forecasting.
“Rispetto al secondo trimestre del 2023, la tendenza all’aumento è proseguita nella maggior parte dei mercati analizzati. L’aumento trimestrale della produzione di energia solare varia dal 6,4% in Italia al 2,8% in Francia. Fa eccezione il mercato tedesco, che ha registrato un calo dell’8,7%”, ha detto la società di consulenza spagnola.
I mercati spagnolo, italiano, francese e portoghese hanno registrato la più alta produzione trimestrale di energia solare fotovoltaica della storia, con 12 087 GWh generati in Spagna, 8 482 GWh in Italia, 7 611 GWh in Francia e 1 172 GWh in Portogallo.
Nel terzo trimestre del 2023, la domanda di energia elettrica è diminuita rispetto allo stesso periodo dell’anno precedente in tutti i mercati europei analizzati. Il calo maggiore, pari al 7,9%, è stato registrato nel mercato tedesco, seguito da cali del 6,6% e del 6,5% nei mercati belga e olandese, rispettivamente. Nel resto dei mercati analizzati, il calo della domanda è stato compreso tra lo 0,1% del mercato portoghese e il 4,2% del mercato francese.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/06/unieuro-firma-contratto-per-differenza-cfd-su-sottostante-di-almeno-36-gwh-con-tozzi-green/,"FINANZA,MERCATI & POLITICHE,SVILUPPI DI MERCATO,EMILIA-ROMAGNA,ITALIA",SERGIO MATALUCCI,"OTTOBRE 6, 2023",Unieuro firma contratto per differenza (CfD) su sottostante di almeno 36 GWh con Tozzi Green,"Unieuro ha firmato un contratto con la società Solar Farm Società Agricola con sede a Ravenna per la fornitura di energia da fonti rinnovabili. Unieuro è stata supportata dallo studio legale e tributario di EY nell’indizione di una procedura competitiva di gara volta ad individuare operatori sul mercato.
“Il contratto per differenza (CfD) concluso tra Unieuro, in qualità di consumatore finale, e Solar Farm Società Agricola, quale produttore di energia elettrica da fonte rinnovabile, garantirà a Unieuro, la fornitura di una quantità di energia elettrica pari a 45 GWh/annui – prodotta dall’impianto fotovoltaico sito in Ravenna nella località di Sant’Alberto – funzionale e necessaria allo svolgimento della propria attività di impresa,” ha commentato EY.
La catena di elettronica di consumo ed elettrodomestici riporta di aver preso la decisione di approvvigionarsi di energia prodotta da fonti rinnovabili per ridurre i costi connessi al consumo di energia elettrica e i rischi ad essi correlati.
Unieuro ha spiegato che il CfD sul prezzo dell’energia è triennale e decorre dal 1° ottobre 2023, su un sottostante di almeno 36 GWh su base annua. La società Solar Farm è controllata da Tozzi Green. Le parti non hanno comunicato i dettagli finanziari dell’operazione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/06/investimenti-in-rinnovabili-in-ue-studio-necessari-140-miliardi-allanno-entro-il-2030-100-miliardi-entro-il-2040/,"FINANZA,MERCATI & POLITICHE,SVILUPPI DI MERCATO,EUROPA OCCIDENTALE,EUROPA ORIENTALE",SERGIO MATALUCCI,"OTTOBRE 6, 2023","Investimenti in rinnovabili in UE, studio: necessari 140 miliardi all’anno entro il 2030, 100 miliardi entro il 2040","L’Europa può raggiungere l’indipendenza energetica e una generazione di elettricità libera da risorse fossili entro il 2030 attraverso le tecnologie relative alle energie rinnovabili già disponibili. Lo dice il rapporto “European Power Sovereignty through Renewables by 2030”, che riporta anche che l’intero sistema energetico non sarà libero dai combustibili fossili fino al 2040.
Lo studio, coordinato dal Potsdam Institute for Climate Impact Research (PIK), ha visto la partecipazione di Bauhaus Earth (BE), Fraunhofer Institute for Solar Energy Systems (FhG-ISE), Istituto tedesco per la ricerca economica (DIW), International Institute for Applied Systems Analysis (IIASA), Centro di ricerca per la fisica dell’atmosfera e la climatologia (Accademia di Atene) e Università tecnica di Berlino (TUB).
Nello studio commissionato da Aquila Group, gli autori chiedono ai policymaker di tutto il continente a sviluppare una “volontà comune” su eolico e solare. 

Il rapporto sottolinea poi la necessità di investire nella rete elettrica. “Gli autori quantificano il costo per raggiungere questo obiettivo: sarebbero necessari investimenti in soluzioni energetiche che rispettino il clima pari a 140 miliardi di euro all’anno entro il 2030 e a 100 miliardi di euro all’anno entro il 2040. Per contestualizzare il dato, l’Europa ha speso 792 miliardi di euro per proteggere i consumatori dagli effetti dell’invasione russa dell’Ucraina nel 2022, che ha provocato timori sulla sicurezza energetica e un’impennata dei prezzi”, si legge nel rapporto.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/06/sonnedix-avvia-la-costruzione-del-suo-piu-grande-progetto-in-europa-149-mw-in-portogallo/,"INSTALLAZIONI E IMPIANTI,PORTOGALLO",PILAR SÁNCHEZ MOLINA,"OTTOBRE 6, 2023","Sonnedix avvia la costruzione del suo più grande progetto in Europa, 149 MW, in Portogallo","Sonnedix, produttore indipendente di energia solare con sede nel Regno Unito e veicolo di investimento di JP Morgan, annuncia l’inizio della costruzione del suo più grande progetto solare fotovoltaico in Europa e il primo ad essere situato in Portogallo: Sonnedix Douro, situato nel comune di Tarouca, distretto di Viseu, nel nord del Portogallo.
Il progetto Sonnedix Douro da 149 MW sarà costruito da EPC Zagope (Grupo Andrade de Gutierrez S.A.), una delle maggiori società di costruzioni del Portogallo, e dovrebbe essere completato entro la fine del 2024. Il progetto prevede una linea di trasmissione a 220 kV di 14 km, che sarà costruita da CME.
Sonnedix è entrata nel mercato portoghese alla fine del 2022, con l’acquisizione di un portafoglio di progetti a terra situati in tutto il Paese per un totale di 262 MWp. La società non ha fatto il nome del venditore, ma ha spiegato che il portafoglio consiste in sette progetti a terra in costruzione o in fase di sviluppo.
Attualmente Sonnedix ha un portafoglio di circa 9,3 GW, compresa una pipeline di oltre 6,3 GW, in Cile, Francia, Germania, Italia, Giappone, Polonia, Portogallo, Spagna, Regno Unito, Stati Uniti e Polonia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/06/attivo-a-cremona-impianto-dimostrativo-indoor-di-accumulo-per-agrivoltaico/,"BATTERIE,INSTALLAZIONI E IMPIANTI,STOCCAGGIO,ITALIA,LOMBARDIA",LARA MORANDOTTI,"OTTOBRE 6, 2023",Attivo a Cremona impianto dimostrativo indoor di accumulo per agrivoltaico,"L’azienda veneta Energy ha venduto la sua prima versione indoor del sistema zeroCO2 XL100, espressamente progettato per puntare al nuovo segmento agrivoltaico. Si tratta di una soluzione di accumulo energetico con una capacità di 100 kWh e una potenza di 60kW progettata
per rispondere in modo flessibile ed efficiente alle esigenze del settore agrivoltaico e non solo, offrendo una facile installazione e la possibilità di essere messo in parallelo con più unità.
La soluzione All-In-One è composta da batterie LFP di Pylontech H32148-C e ha EMS integrato per il peak shaving al fine di massimizzare l’autoconsumo e consentire il trading di energia. Il sistema è composto da un rack a sezione tripla in lamiera zincata verniciata a polvere poliestere con sezionatori AC, sezionatore DC e interruttore magnetotermico.
Il sistema XL100 è attivo nello stabilimento operativo di un’azienda EPC – Engineering, Procurement & Construction – in provincia di Cremona che utilizzerà il prodotto come impianto dimostrativo per i propri clienti, dotato anche di un software proprietario di Energy che permette di gestire in maniera ottimale tutti i benefici dell’accumulo di energia.
“Il settore agrivoltaico sta affrontando numerose sfide e per le aziende sarà fondamentale ridurre la loro dipendenza dalla rete elettrica tradizionale. Il
recente bando parco agrisolare, con una dotazione complessiva di circa 1 miliardo di euro per contributi a fondo perduto, si pone l’obiettivo di favorire lo sviluppo delle energie rinnovabili e la riduzione dei costi di produzione delle imprese, con un limite di spesa massima ammissibile
fissato a 100.000 euro per i sistemi di accumulo e a 30.000 euro per i dispositivi di ricarica. Energy, risponde prontamente a queste nuove esigenze, con XL100, un sistema perfettamente in linea con le esigenze del bando”, si legge nella nota stampa di Energy.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/06/servizio-ricerca-di-lavoro-nel-fotovoltaico-venticinquesima-edizione-2/,"MERCATI & POLITICHE,SVILUPPI DI MERCATO,ITALIA,LOMBARDIA,PUGLIA,SARDEGNA,SICILIA,TRENTINO-ALTO ADIGE",LARA MORANDOTTI,"OTTOBRE 6, 2023",Servizio ricerca di lavoro nel fotovoltaico: ventiseiesima edizione,"Ad Olbia, Solarsì seleziona personale per l’ inserimento in azienda con la qualifica di consulente energetico, previo corso e percorso di formazione. I requisiti fondamentali sono avere un’età entro i 50 anni ill diploma come titolo di studio minimo.
Rewatt cerca per la sede di Brignano Gera D’Adda (BG) uno stagista post-laurea da inserire nell’ufficio tecnico che si occuperà di seguire, in affiancamento, tutto ciò che riguarda la gestione delle procedure di connessione, attivazione impianti e fine lavori, preventivazione e rapporto con i clienti. L’azienda cerca anche un commerciale per il settore fotovoltaico per la gestione e lo  sviluppo di nuova clientela nel territorio di competenza.
EF Solare Italia, che ha sede a Trento, è alla ricerca di diverse figure professionali da inserire nel suo organico, tra cui un Ingegnere delle connessioni che opererà all’interno del dipartimento Engineering, occupandosi della progettazione di interventi di ammodernamento tecnologico degli impianti in esercizio e dei nuovi impianti in fase di sviluppo, comprese le opere infrastrutturali di connessione degli stessi alla rete elettrica di distribuzione e trasmissione.
Per le zone di Messina, Palermo e Trapani, il Gruppo Altea cerca consulenti commerciali che abbiano esperienza nel ruolo di almeno 2 anni, forte attitudine alle trattative B2B e buona conoscenza di sistemi CRM. L’azienda offre piano incentivazione da definire, rimborso spese e fisso mensile e telefono e tablet aziendali.
Seingim cerca a Taranto un progettista di impianti fotovoltaici che, tra le altre mansioni, si occuperà della progettazione e dimensionamento di impianti fotovoltaici di grossa taglia e delle relative connessioni alla rete elettrica in MT ed AT. Inoltre, andrà a sviluppare, modificare ed aggiornare elaborati tecnici di impianti fotovoltaici sui diversi livelli di progettazione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/06/un-nuovo-software-per-la-progettazione-di-sistemi-fotovoltaici-in-autoconsumo-su-tetto-ci/,"BATTERIE,COMPONENTISTICA PER MONTAGGIO,INDUSTRIA & FORNITORI,INVERTER,RETI E INTEGRAZIONE DI RETI,STOCCAGGIO,EUROPA OCCIDENTALE,EUROPA ORIENTALE,ITALIA,LITUANIA,WORLD",PILAR SÁNCHEZ MOLINA,"OTTOBRE 6, 2023",Un nuovo software per la progettazione di sistemi fotovoltaici in autoconsumo su tetto C&I,"L’azienda lituana di software per il fotovoltaico PVcase ha lanciato PVcase Roof Mount, un plug-in per AutoCAD che concentra tutti i processi di progettazione di impianti fotovoltaici in un’unica soluzione software completa. Come già annunciato a pv magazine durante l’ultima edizione di Genera, questa volta lo strumento è destinato ad aiutare gli utenti a progettare e modellare impianti solari commerciali e industriali su tetto.
“Abbiamo preso tutto ciò che abbiamo imparato con lo strumento PVcase Ground Mount e lo abbiamo adattato alle sfide specifiche dei tetti”, afferma David Trainavicius, Chief Executive Officer di PVcase. Secondo l’azienda, PVcase Roof Mount consente di risparmiare circa il 60-70% di tempo, a seconda della complessità del progetto.
PVcase Roof Mount dispone di funzioni quali la preparazione dell’edificio in 3D, la generazione del progetto, il calcolo delle ombre, la progettazione elettrica e l’esportazione in PVsyst. La preparazione dell’edificio in 3D consente agli utenti di impostare rapidamente un edificio con ostacoli e aree del tetto inclinate per il posizionamento dei moduli.
La generazione del progetto fornisce le informazioni di configurazione necessarie e posiziona automaticamente i moduli su un tetto piano o inclinato. Il calcolo dell’ombreggiatura consente di determinare quali moduli sono troppo ombreggiati e devono essere rimossi, e quali invece devono rimanere al loro posto.
Oltre a tutte le funzioni sopra descritte, PVcase Roof Mount consente di esportare i progetti in PVsyst, di calcolare l’importo della distinta base e di confrontare le varianti di progetto fianco a fianco.
Lo strumento offre funzioni avanzate di progettazione elettrica, con algoritmi automatizzati per un posizionamento accurato delle stringhe. Per coloro che preferiscono il posizionamento manuale delle stringhe, lo strumento offre una guida per regolare il dimensionamento dell’inverter e l’efficienza del progetto. Include anche una funzione di cablaggio per l’instradamento semi-automatico dei cavi e il calcolo accurato della lunghezza.
Lo scorso luglio, PVcase ha raccolto 100 milioni di dollari in un round di investimento guidato da Highland Europe, Energize ed Elephant. Appena un mese prima, l’azienda ha annunciato l’acquisizione di Anderson Optimization e ora offre il suo software di progettazione di progetti solari in Europa.
L’azienda offre la possibilità di richiedere una demo cliccando qui.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/06/parlamento-conferma-nuovo-commissario-al-clima-e-nuovi-incarichi-di-sefcovic/,"MERCATI & POLITICHE,POLITICA,EUROPA OCCIDENTALE,EUROPA ORIENTALE,PAESI BASSI,SLOVACCHIA",SERGIO MATALUCCI,"OTTOBRE 6, 2023",Parlamento conferma nuovo commissario al Clima e nuovi incarichi di Šefčovič,"Il Parlamento ha approvato giovedì la nomina di Wopke Hoekstra a Commissario per l’Azione per il clima e il nuovo ruolo di Maroš Šefčovič come vicepresidente esecutivo per il Green Deal europeo.
Non facile il percorso dell’olandese: 279 eurodeputati hanno votato a favore della nomina di Wopke Hoekstra a Commissario per l’Azione per il clima, 173 hanno votato contro e 33 si sono astenuti. Hoekstra rappresenterà i Paesi Bassi all’interno dell’esecutivo europeo, dopo il ritiro di Frans Timmermans, tornato alla politica nazionale.
L’olandese era stato criticato duramente. “Il netto contrasto tra le promesse di Hoekstra e le sue azioni precedenti, evidenziato anche da diversi eurodeputati durante l’audizione di ieri, e la vaghezza di molti dei suoi annunci, sollevano dubbi sulla credibilità delle sue promesse che potrebbero avere un impatto significativo sulla reputazione dell’UE come leader del clima durante la COP 28 di quest’anno”, aveva commentato a inizio settimana Chiara Martinelli, direttrice di CAN Europe.
Meno complesso invece il percorso dello slovacco. Le nuove responsabilità di Maroš Šefčovič come Vicepresidente esecutivo per lo European Green Deal sono state approvate con 322 voti a favore, 158 contrari e 37 astensioni.
“Dopo le audizioni di Hoesktra (Paesi Bassi) il 2 ottobre e di Šefčovič (Slovacchia) il 3 ottobre, e dopo ulteriori interrogazioni scritte, follow-up per entrambi, la commissione per l’ambiente, la sanità pubblica e la sicurezza alimentare (ENVI) ha dato a entrambi valutazioni positive, che sono state successivamente confermate dalla Conferenza dei presidenti di commissione del Parlamento, dalla Conferenza dei presidenti (il presidente del PE Metsola e i capigruppo politici) e dall’Aula oggi al completo”, ha detto il Parlamento.
Le posizioni di Šefčovič sul Green Deal, progetto politico di Timmermans, sono meno focalizzate sulla transizione energetica. L’attenzione del politico slovacco si dovrebbe spostare sulla dimensione industriale del Green Deal, come già suggerito da diversi commenti, in Parlamento e non.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
