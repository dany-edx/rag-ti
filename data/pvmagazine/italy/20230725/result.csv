url,tag,author,updated_date,title,contents
https://www.pv-magazine.it/2023/07/25/ogt-solar-pronta-a-vendere-primi-moduli-n-type-abc-di-aiko-energy-in-italia/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,CINA,GERMANIA,ITALIA",SERGIO MATALUCCI,"LUGLIO 25, 2023",OGT Solar pronta a vendere primi moduli N-type ABC di Aiko Energy in Italia,"OGT Solar ha stretto una partnership con Aiko Energy per l’Italia, diventando distributore ufficiale, ma non esclusivo, dei pannelli N-type ABC della società cinese. OGT Solar colma così la precedenza mancanza di fornitori di tecnologie back-contact.
“La distribuzione effettiva è già iniziata. Avevamo già in essere un agreement da prima”, Pierluigi Terzuolo, Business Unit Manager di OGT Solar ha detto a pv magazine Italia.
La società italiana ha riportato che il parco clienti ha risposto in modo molto positivo.
“L’interesse per il prodotto è notevole. C’è molta curiosità sia per il brand che per la specificità del prodotto con tecnologia proprietaria. C’è interesse concreto,” ha detto Terzuolo, rispondendo alla domanda se OGT Solar abbia già venduto questi pannelli con efficienza riportata del 24%.
OGT Solar spiega che si aspettavano interesse per il segmento residenziale, ma non così tanto dal segmento C&I.
“I clienti C&I che ci hanno fatto richieste hanno visto dei benefici di produttività. Inseriti nei software di simulazione, si vede che il prezzo dei pannelli è più che giustificato,” ha detto Terzuolo.
Al momento il listino prezzi è ancora in via di definizione. “Stiamo facendo dei sondaggi di mercato per capire esattamente come collocare il prodotto a livello di prezzo. Il nostro riferimento: i pannelli back-contact. E saremo sicuramente competitivi”.
OGT Solar ha detto che, nonostante le complessità geopolitiche, non si aspetta delle ripercussioni sull’importazione di prodotti Aiko Energy.
“Attraverso il suo Solar Lab a Friburgo aperto tra il 2020 e il 2021, Aiko sta diventando un ponte tra la produzione di massa cinese e le capacità in ricerca e sviluppo europea. In più, la società cinese ha il controllo di tutta la catena di fornitura, dal silicio al modulo”.
Aiko Solar prevede di costruire una nuova fabbrica in tre fasi da 10 GW nei prossimi cinque anni. L’inizio della costruzione della prima fase è previsto per l’inizio del 2024.
Inizialmente nota come produttrice di celle PERC, Aiko è salita in cima alla classifica delle spedizioni globali di celle fotovoltaiche e si è concentrata sulla tecnologia all back contact (ABC).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/25/startup-belga-offre-pellicole-solari-in-cigs-personalizzate/,"INDUSTRIA & FORNITORI,MODULI,TECNOLOGIA E SCIENZA,BELGIO",VALERIE THOMPSON,"LUGLIO 25, 2023",Startup belga offre pellicole solari in CIGS personalizzate,"Anticipando la crescita della domanda di moduli fotovoltaici leggeri, robusti, flessibili e personalizzati, l’azienda belga Enfoil intende avviare una produzione locale roll-to-roll di pellicole solari personalizzate realizzate con la tecnologia del film sottile di rame-indio-gallio selenio (CIGS) su substrato flessibile.
“Stiamo progettando di produrre noi stessi. In un primo momento, la produzione è affidata ai partner, fino a quando non raggiungeremo un volume sufficiente per la nostra linea, utilizzando il principio della personalizzazione di massa”, ha dichiarato Marc Meuris, CTO di Enfoil, a pv magazine, aggiungendo che la startup ha già spedito alcuni prodotti.
Le pellicole CIGS di Enfoil saranno realizzate su ordinazione in base alle specifiche progettuali dei clienti. Possono essere ordinate lunghezze superiori ai 10 metri. L’efficienza di conversione dell’energia è del 17%. Il peso è di poco inferiore a 2 chilogrammi per metro quadrato, lo spessore è inferiore a 2 mm e il raggio di curvatura è di oltre 10 cm.
“Sarà possibile un’ampia gamma di applicazioni, come l’integrazione delle celle solari sulle coperture delle piscine o sulle tegole”, ha dichiarato Meuris in un comunicato. “Attualmente ci concentriamo soprattutto sul settore della logistica, con l’obiettivo di integrare i nostri materiali sui tetti e sulle fiancate dei camion per alimentare i loro sensori e i sistemi di tracciamento. In questo modo la batteria verrebbe risparmiata e, in presenza di abbondante luce solare, potrebbe anche essere ricaricata”.
Il materiale è compatibile con lo stampaggio a iniezione, la termoformatura, la laminazione e l’incollaggio. Il servizio comprende la fattibilità e l’integrazione dei prodotti finali.
Enfoil ha ricevuto dal Consiglio europeo della ricerca una sovvenzione di 150.000 euro (165.600). L’azienda è uno spinoff dell’Università di Hasselt e dell’istituto di ricerca belga Imec.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/25/matrix-renovables-firma-ppa-con-hm-per-progetto-da-129-mw-a-huelva/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,SPAGNA",PILAR SÁNCHEZ MOLINA,"LUGLIO 25, 2023",Matrix Renovables firma PPA con H&M per progetto da 129 MW a Huelva,"Continuano gli annunci di PPA in Spagna nel settore tessile. Dopo quello annunciato settimana scorsa da Enel X e Adidas in provincia di Siviglia, Matrix Renewables, la piattaforma per le energie rinnovabili di TPG Rise, ha annunciato l’entrata in funzione commerciale del progetto fotovoltaico Rocío, situato nella provincia di Huelva, nel Sud-ovest del Paese. Il Gruppo H&M ha firmato un PPA che ha avuto inizio alla data di esercizio commerciale degli impianti, per i quali non sono state però fornite ulteriori informazioni.
H&M e Adidas sono state entrambe accusate di greenwashing in passato. Al momento il fast fashion è uno dei temi più trattati in campo di sostenibilità. Possibile quindi che nuovi PPA vengano annunciati nei prossimi mesi in questo settore, soprattutto appunto in Spagna. Il mercato dei PPA in Europa potrebbe raggiungere 200 accordi nel 2023, ha detto di recente Luca Pedretti, COO di Pexapark. Un terzo di questi accordi dovrebbe materializzarsi in Spagna o Germania.
Pexapark, una società di consulenza svizzera, ha anche spiegato che i prezzi dei contratti di acquisto di energia (PPA) stanno scendendo in Europa, con un calo del 6,4% e del 6,2% in Spagna e Portogallo, rispettivamente a 40,90 €/MWh e 39,60 €/MWh.
Progetto da 129 MW a Huelva
Il progetto di Matrix Renewables in questo è composto dagli impianti solari Rocío 1, 2 e 3, per una capacità totale di 129 MW. GES si è occupata della costruzione dei tre impianti fotovoltaici.
Questo è il secondo impianto di Matrix Renewables in Spagna a entrare in funzione commerciale e il primo dell’azienda in Spagna a essere dotato di un sistema di accumulo a batterie. In questo caso non sono stati comunicati ulteriori dettagli sul sistema di accumulo, ma Matrix ha invece spiegato che sta realizzando 1,5 GW di accumulo a batterie (BESS) in Italia con Emeren.
Matrix Renewables ha un portafoglio di 12,2 GW di progetti di energia rinnovabile, stoccaggio e idrogeno verde in Europa, Nord America e America Latina, di cui 568 MW operativi e 328 MW in costruzione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/25/la-slovenia-vuole-installare-impianti-solari-lungo-le-autostrade/,"MERCATI & POLITICHE,SVILUPPI DI MERCATO,SLOVENIA",EMILIANO BELLINI,"LUGLIO 25, 2023",La Slovenia vuole installare impianti solari lungo le autostrade,"Lo sviluppatore solare sloveno Soške Elektrarne Nova Gorica (Seng) e il gestore autostradale del Paese, Dars, hanno in programma la costruzione di diversi impianti solari lungo l’autostrada A1, che collega le principali città slovene come Maribor, Slovensko Bistrica, Celje, Lubiana, Vrhnika, Logatec, Postumia e Capodistria.
Seng ha firmato un accordo con l’azienda elettrica slovena Holding Slovenske elektrarne (HSE) per la costruzione degli impianti lungo l’autostrada, oltre a diversi progetti fotovoltaici nelle regioni di Primorska e del Carso. Complessivamente, gli impianti avranno una capacità combinata di circa 20 MW.
“Il consumo di elettricità aumenta di anno in anno, mentre l’autosufficienza della Slovenia diminuisce per il terzo anno consecutivo”, ha dichiarato il ministro sloveno dell’Ambiente Bojan Kumer. “Questo è anche il motivo per cui la Slovenia ha bisogno di investimenti più intensivi nelle fonti di energia rinnovabile. Vogliamo rendere più semplici e veloci le procedure per l’installazione di impianti di energia rinnovabile in queste aree”.
Finora il fotovoltaico su larga scala ha faticato a svilupparsi in Slovenia: negli ultimi anni sono stati annunciati solo pochi progetti, a causa delle restrizioni sull’utilizzo dei terreni. La difficoltà di individuare superfici adatte ha spinto gli sviluppatori a diventare creativi.
Altri Paesi stanno cercando di sviluppare progetti fotovoltaici lungo le autostrade per massimizzare l’uso del suolo. Tra questi, Germania, Svizzera, Paesi Bassi, Corea del Sud, Israele e Francia.
Secondo i nuovi dati dell’Associazione fotovoltaica slovena (SPA), la Slovenia potrebbe potenzialmente aggiungere 258 MW di nuova capacità solare nel 2022. Il Paese ha installato 194 MW di energia solare nei primi tre trimestri del 2022, secondo l’operatore del sistema di distribuzione SODO. Quasi tutta la capacità è stata aggiunta nel settore residenziale.
La SPA stima che il Paese raggiungerà 724 MW di capacità cumulativa entro la fine di quest’anno. Gli analisti prevedono che la domanda del settore residenziale continuerà a crescere anche nel 2023.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/25/sorgera-a-gardaland-un-impianto-fotovoltaico-da-3-mw/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,VENETO",LARA MORANDOTTI,"LUGLIO 25, 2023",Sorgerà a Gardaland un impianto fotovoltaico da 3 MW,"Sulle pensiline del parcheggio del celebre parco di divertimenti Gardaland, che si trova in località Ronchi del Garda, a Castelnuovo del Garda (VR), verrà installato un impianto fotovoltaico da 3 MW.
Nel Bur n. 95 del 18 luglio 2023 si legge che è prevista la connessione alla rete di media tensione attraverso cui favorirà l’autoconsumo energetico, cedendo eventuali eccedenze verso la rete elettrica nazionale.
Lo stesso Bollettino regionale ha indicato il parere favorevole all’’unanimità relativo all’esclusione del progetto dalla procedura di Valutazione di Impatto Ambientale. Tra i diversi motivi, c’è l’evidenza che l’intervento non comporta impatti ambientali significativi negativi.
Non è la prima scelta energetica sostenibile di Gardaland: il suo resort, che comprende un hotel a 4 stelle con 247 camere, 2 bar, 2 ristoranti e 1 piscina, si è dotato di un un impianto di trigenerazione Centrica Business Solutions per ottimizzare al meglio la produzione di energia elettrica, frigorifera e termica.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/25/prezzi-del-mercato-elettrico-italiano-cinque-volte-quelli-del-mercato-nordico-aleasoft/,"MERCATI & POLITICHE,SVILUPPI DI MERCATO,ITALIA,SPAGNA",SERGIO MATALUCCI,"LUGLIO 25, 2023",Prezzi del mercato elettrico italiano cinque volte quelli del mercato nordico – AleaSoft,"Nella settimana del 17 luglio, la domanda di elettricità è aumentata nella maggior parte dei mercati europei analizzati rispetto alla settimana precedente. L’aumento maggiore, pari al 6,6%, è stato registrato nel mercato italiano, dove mercoledì 19 luglio è stata raggiunta la domanda più alta dalla fine di luglio 2015 (1179 GWh).
“Quel giorno, in Italia si è registrata la seconda temperatura più alta del 2023,  dopo quella registrata il giorno prima, martedì 18 luglio”, ha detto la società spagnola di forecasting AleaSoft.
Il secondo mercato con il maggior incremento della domanda è stato quello dei Paesi Bassi, con un aumento del 6,3%. Nei
Spagna, Francia e Gran Bretagna, gli aumenti sono stati compresi tra lo 0,4% del mercato spagnolo e il 2,9% di quello britannico.
Il caso della Spagna è simile a quello dell’Italia: mercoledì si è registrata la temperatura più alta dell’anno e la domanda ha raggiunto 787 GWh, livello più alto registrato almeno dalla fine di gennaio 2021.
“Sebbene le temperature medie dell’intera settimana siano diminuite in alcuni di questi mercati rispetto alla settimana precedente, le alte temperature registrate in diversi giorni della settimana hanno favorito l’aumento della domanda”, ha spiegato AleaSoft.
Questo ha spinto i prezzi dell’elettricità. Le medie settimanali sono state inferiori a 90 €/MWh in quasi tutti i mercati elettrici europei. L’eccezione è stata il mercato italiano, con il prezzo medio più alto, pari a 116,31 €/MWh. La media settimanale più bassa è stata quella del mercato nordico, pari a 23,49 €/MWh. Nel resto dei mercati analizzati, i prezzi erano compresi tra i 78,37 €/MWh del mercato belga e gli 89,00 €/MWh del mercato britannico.
Nella terza settimana di luglio, l’energia solare fotovoltaica ha battuto il record storico di produzione settimanale
nel mercato francese, pari a 650 GWh, un aumento del 4,7% rispetto alla settimana precedente.
Nel resto dei mercati analizzati, la produzione di energia solare è diminuita, con il mercato italiano che ha registrato il calo minore, pari allo 0,8%. Nei mercati di Spagna e Portogallo, i cali sono stati rispettivamente del 4,3% e del 5,8%.
Il calo maggiore è stato registrato nel mercato tedesco, pari al 10%, lo riporta AleaSoft Energy Forecasting.
Per la settimana del 24 luglio, le previsioni di produzione di energia solare di AleaSoft Energy Forecasting indicano che la produzione di energia solare aumenterà nel mercato spagnolo, mentre nei mercati tedesco e italiano è prevista una
diminuzione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
