url,tag,author,updated_date,title,contents
https://www.pv-magazine.it/2023/05/02/entra-in-operazione-la-prima-pista-ciclabile-solare-della-germania/,"INSTALLAZIONI E IMPIANTI,TECNOLOGIA E SCIENZA,GERMANIA",SANDRA ENKHARDT,"MAGGIO 2, 2023",Entra in operazione la prima pista ciclabile solare della Germania,"L’integratore tedesco Badenova ha inaugurato il primo tetto fotovoltaico per piste ciclabili in Germania.
L’impianto da 287 kW si trova a Friburgo, nella parte meridionale del paese, e si basa su 900 moduli solari vetro-vetro traslucidi forniti dal produttore di pannelli tedesco Solarwatt.
I moduli della serie hanno un’omologazione tecnica generale dell’Istituto tedesco per la tecnologia degli edifici (DIBt), che li certifica come un prodotto da costruzione regolamentato che può essere utilizzato senza restrizioni nel settore privato e pubblico. I moduli solari possono essere utilizzati anche per installazioni sopraelevate e su facciate, senza controlli individuali e misure di sicurezza aggiuntive.
Il sistema fotovoltaico è lungo 300 m e si trova vicino allo stadio di calcio SC Freiburg, che è già dotato di un impianto fotovoltaico che utilizza moduli di eterogiunzione forniti dalla svizzera Meyer Burger.
La filiale Badenova Wärme Plus di Badenova ha collaborato con la città di Friburgo e il Fraunhofer Institute for Solar Energy Systems ISE nella costruzione della pista ciclabile. L’azienda di Friburgo Clickcon ha fornito le strutture di montaggio.
L’energia generata dall’impianto – circa 280 MWh all’anno – sarà utilizzata principalmente nei laboratori e negli edifici del Fraunhofer ISE. L’Istituto di Friburgo è anche il locatario e l’operatore dell’impianto e sarà responsabile del monitoraggio.
“Dobbiamo ripensare il fotovoltaico in modo da poter integrare ulteriori progetti di questo tipo nel paesaggio urbano. Questo progetto pilota mostra come gli spazi urbani possono essere utilizzati due volte”, ha affermato Heinz-Werner Hölscher, membro del consiglio di amministrazione di Badenova.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/02/la-francia-ha-installato-24-gw-di-nuovo-fotovoltaico-nel-2022/,"INSTALLAZIONI E IMPIANTI,SVILUPPI DI MERCATO,FRANCIA",CÉLINE HINNIGER,"MAGGIO 2, 2023","La Francia ha installato 2,4 GW di nuovo fotovoltaico nel 2022","Il Ministero della Transizione Ecologica francese ha riferito che circa 743 MW di nuovi impianti fotovoltaici sono stati collegati alla rete francese nel periodo tra ottobre e dicembre. Grazie a tali nuovi impianti, la Francia paese ha raggiunto una capacità fotovoltaica installata cumulata di 16,5 GW alla fine di dicembre.
Le cifre presentate dal governo francese rivelano, inoltre, che il paese transpalpino ha installato 2,4 GW di nuovo solare lo scorso anno. L’anno precedente la Francia aveva installato 2,57 GW.
Nel frattempo, la capacità totale dei progetti solari in attesa di ricevere il permesso di connessione alla rete è ora di 14 GW.
Le regioni Nouvelle-Aquitaine, Auvergne-Rhône-Alpes, Provence-Alpes-Côte d’Azur e Grand Est hanno finora rappresentato il 70% di tutta la capacità di nuova connessione quest’anno. Sono le regioni con la maggiore capacità installata e rappresentano oltre il 70% di tutta la potenza cumulata connessa in Francia entro la fine di dicembre.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/02/impianto-fotovoltaico-da-805-kw-e-autoconsumo-al-95-per-un-grande-stabilimento-caseario/,"INDUSTRIA & FORNITORI,INVERTER,MODULI,ITALIA,LAZIO",LARA MORANDOTTI,"MAGGIO 2, 2023",Impianto fotovoltaico da 805 kW e autoconsumo al 95% per un grande stabilimento caseario,"Con fornitura “chiavi in mano”, Ingaeta ha installato presso lo stabilimento produttivo di Sonnino (LT) di Francia Latticini, un impianto fotovoltaico da circa 805 kW.
L’impianto conta circa 2.000 moduli fotovoltaici in silicio monocristallino del produttore cinese Jinko Solar e 7 inverter da 110 KW del produttore tedesco SMA. La previsione di produzione annua permette di arrivare ad un autoconsumo di circa il 95% dell’energia che occorre per i processi industriali giornalieri dello stabilimento.
Nella realizzazione dell’impianto fotovoltaico sono state utilizzate entrambe le coperture del corpo dello stabilimento principale esposte a Sud-Ovest e Nord-Est.
I moduli monocristallini della linea Tiger Pro di Jinko Solar hanno celle tecnologia PERC M10/182mm wafer a 9 busbar e combinano il design di mezza cella con la tecnologia Tiling Ribbon (TR) che riduce le perdite di potenza e aumenta significativamente l’efficienza, secondo quanto afferma il produttore.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/02/stazioni-di-ricarica-con-fotovoltaico-enea-calcola-costi-e-invecchiamento-delle-batterie-al-litio/,"BATTERIE,STOCCAGGIO,SVILUPPI DI MERCATO,TECNOLOGIA E SCIENZA,ITALIA,LAZIO,SPAGNA",LARA MORANDOTTI,"MAGGIO 2, 2023","Stazioni di ricarica con fotovoltaico, Enea calcola costi e invecchiamento delle batterie al litio","Per un anno sono stati raccolti dati in undici stazioni pubbliche di ricarica per veicoli elettrici installate nell’area metropolitana di Barcellona, nell’ambito del progetto europeo sulla mobilità del futuro USER-CHI. Questi dati sono stati oggetto di uno studio dei ricercatori ENEA insieme all’Università di Cassino e del Lazio Meridionale per calcolare l’invecchiamento dei sistemi di accumulo a batteria agli ioni di litio e il conseguente impatto sui costi di realizzazione e gestione di una colonnina stradale dotata di impianto fotovoltaico.
Natascia Andrenacci del Laboratorio ENEA di Sistemi e tecnologie per la mobilità sostenibile ha spiegato: “Abbiamo confrontato l’impatto sui costi operativi e di investimento con l’uso di due semplici modelli per l’invecchiamento di un pacco batterie. Un modello tiene conto solo della quantità di energia scambiata dalla batteria, mentre l’altro considera anche la profondità di scarica. Implementando i due approcci nel sistema di gestione delle risorse della stazione di ricarica, si ottengono risultati diversi. Da una parte  il modello che tiene conto della profondità di scarica permette di sfruttare meglio l’energia prodotta dall’impianto fotovoltaico, con relativo vantaggio economico. D’altra parte, questo porta a un degrado più rapido della batteria, che è un evidente svantaggio”.
Se la batteria, ad esempio, ha una durata di vita di 2.500 cicli completi, considerando la profondità di scarica nel modello di invecchiamento il sistema di accumulo arriva al 60% della sua capacità iniziale dopo 14 anni. Viceversa, se si considera il costo del degrado del sistema di accumulo proporzionale all’energia scambiata, la batteria non raggiunge la condizione di fine vita per l’intero orizzonte di investimento di 15 anni. Nel primo caso, quindi, è necessario acquistare un secondo pacco di batterie, annullando così il profitto ottenibile dal maggiore utilizzo dell’energia rinnovabile.
LA ricercatrice di ENEA ha fatto sapere che la scelta di quale modello implementare per la gestione della batteria dipende da diversi fattori, tra cui il costo della batteria: se il prezzo di acquisto è alto, risulta maggiormente conveniente il modello di utilizzo più conservativo per la batteria. Viceversa, se i prezzi di acquisto si abbattono, allora conviene sfruttare la batteria più intensamente e si può quindi utilizzare il modello di gestione operativa più aggressivo.
Il crescente utilizzo di veicoli elettrici richiede una corretta pianificazione delle infrastrutture di ricarica. Oltre all’identificazione della posizione ottimale, serve un dimensionamento accurato rispetto al fabbisogno energetico e alla gestione del flusso di potenza. In particolare, se si considera la presenza di una fonte di energia rinnovabile e di un sistema di storage, è sempre più importante identificare strategie per massimizzare l’uso di energia rinnovabile e, quindi, del sistema di accumulo, riducendo al minimo i costi di acquisto dalla rete elettrica.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/02/la-cna-del-veneto-chiede-credito-di-imposta-al-50-per-installare-fotovoltaico-sui-capannoni-industriali/,"INSTALLAZIONI E IMPIANTI,MERCATI & POLITICHE,POLITICA,SVILUPPI DI MERCATO,ITALIA,VENETO",LARA MORANDOTTI,"MAGGIO 2, 2023",La CNA del Veneto chiede credito di imposta al 50% per installare fotovoltaico sui capannoni industriali,"Nell’ambito del RepowerEU, la CNA del Veneto ha di recente proposto alla cabina di regia di Palazzo Chigi di incentivare l’installazione di piccoli impianti fotovoltaici, da 12 a 200 KW, sfruttando le coperture dei capannoni delle piccole imprese.
La proposta ha l’obiettivo di sviluppare un parco fotovoltaico diffuso sfruttando l’edilizia industriale di capannoni e laboratori industriali, rispettando le scadenze del PNRR e guadagnando terreno rispetto all’obiettivo dei 7-8 GW di nuova potenza da rinnovabili su base annua.
Il potenziale immobiliare industriale di cui parla la CNA è in gran parte detenuto da PMI e ammonta a più di 92.000 capannoni industriali, di cui 32.000 a Padova e Treviso, sparsi in 5.679 aree produttive per un totale di 41.300 ettari di terreno. Inoltre, molte di queste strutture, quasi 11.000 pari al 12% del totale sono dismesse e inutilizzate.
La CNA chiede anche un credito di imposta fino al 50%. “Utilizzare le coperture dei capannoni in attività e dei fabbricati produttivi in uso alle aziende non comporta impatto ambientale né ulteriore consumo di suolo. Certamente sono necessari incentivi: già un credito di imposta fino al 50%, eventualmente da modulare sulla dimensione dell’impianto, potrebbe dare una buona spinta iniziale per proseguire su una strada già intrapresa da molte piccole imprese. Ma servono progetti e incentivi di lunga durata”, ha dichiarato Moreno De Col, Presidente della CNA
L’associazione ha spiegato che le piccole imprese potrebbero così beneficiare di una riduzione strutturale del costo dell’energia fino al 60%, migliorando la competitività e consentendo al Paese di accelerare il raggiungimento degli obiettivi sulla transizione energetica e  rendendo artigiani e piccole imprese, protagonisti dell’epocale trasformazione.
Per capire l’eventuale risposta delle PMI ad un eventuale credito di imposta come incentivo per installare fotovoltaico, abbiamo chiesto il parere di qualche azienda veneta. Al momento pare sembra esserci interesse, ma nessuna ha voluto esprimersi ufficialmente in merito.
Per fare chiarezza sulla fattibilità tecnica di quanto richiesto dalla CNA del Veneto pv magazine ha intervistato l’Ing. Fabio Bartolini di Project One Studio STP Soc. Coop.
pv magazine: Qual è il suo parere tecnico sulla proposta della CNA del Veneto?
Sono sicuramente favorevole alla proposta della CNA non solo per l’aspetto green dell’iniziativa, ma anche per una tematica legata all’epurazione delle coperture in amianto che già beneficiano di bonus INAL. Se abbinati a un incentivo più cospicuo per i fotovoltaici, si potrebbero dimezzare spese ed oneri burocratici, di cantierizzazione e di installazione di dispositivi di protezione collettiva previsti in ogni caso dal D.Lgs. 81/08. In proiezione futura è indispensabile aumentare la produzione energetica: bisogna ricordare che stiamo vivendo sia una transizione all’industria 4.0 e un’ascesa dell’elettrico nell’industria automobilistica che richiederanno un approvvigionamento di energia esponenziale rispetto all’attuale.
È possibile sempre e comunque installare un impianto fotovoltaico sul tetto di un capannone industriale?
È possibile previa compatibilità con gli strumenti urbanistici locali, che possono prevedere vincoli in caso di manufatti industriali tutelati per valore storico/artistico, ma anche dettati da zonizzazioni tutelate dal DLgs. 42/2004. Tuttavia, il fattore più importante da tenere in considerazione è legato alla verifica strutturale di sicurezza dell’intervento. Il fine è prevenire una cattiva realizzazione dal punto di vista dell’aggancio e un indebolimento della struttura causato da eventuali lesioni che vengono a crearsi installando connettori e telai di supporto alle unità fotovoltaiche. Ovviamente questa tematica è regolamentata dalla Normativa Tecnica per le Costruzioni D.M. 2018 e C.S.LL.PP. 2019, nonché da diverse Leggi e pareri dei Comitati Tecnico Scientifici di ciascuna Regione che recepiscono e personalizzano con ulteriori limitazioni l’applicazione delle regole alla base della progettazione e delle valutazioni di sicurezza strutturali.
Quali caratteristiche deve avere il capannone e che tipo di analisi si devono fare?
Innanzitutto, il manufatto edilizio deve essere in condizione regolare sotto il profilo edilizio, urbanistico e strutturale, non deve avere abusi e deve avere il telaio strutturarle integro e privo di segni di cedimento causati dalla vecchiaia. Verificate queste condizioni, il progettista provvederà alla presentazione delle opportune richieste presso il Comune, tutte normate dal Testo Unico per l’Edilizia D.P.R. 380/08, ma comunque personalizzate da altre Leggi e Norme diverse di Regione in Regione e in alcuni casi di Comune in Comune.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/02/kohler-engines-e-grastim-integrano-gas-solare-e-idrogeno/,"IDROGENO,INSTALLAZIONI E IMPIANTI,TECNOLOGIA E SCIENZA,EMILIA-ROMAGNA",LARA MORANDOTTI,"MAGGIO 2, 2023","Kohler Engines e Grastim integrano gas, solare e idrogeno","L’azienda britannica produttrice di motori Kohler Engines e l’italiana Grastim, una joint venture che si occupa di soluzioni tecnologiche ad alta efficienza, hanno siglato un accordo per un nuovo impianto di autogenerazione ibrida nello storico stabilimento di Kohler a Reggio Emilia.
Il progetto prevede l’installazione di una centrale di trigenerazione da 2 MW ed un parco fotovoltaico da 860 kW integrati tra loro. I due impianti avranno importanti riflessi ambientali ed economici, consentendo un risparmio dei costi energetici fino al 15%.
Il motore a gas naturale Jenbacher, distribuito da Clarke Energy (un’altra azienda di Kohler Co.) sarà il cuore dell’impianto, garantendo più flessibilità nella scelta del combustibile, dal momento che è anche “hydrogen ready”, in grado cioè di essere alimentato da idrogeno fino al 20% nel fuel mix. Il fotovoltaico è predisposto per sviluppi futuri e potrebbe essere esteso su aree di parcheggio ed altri edifici fino ad ulteriori 2 MW.
L’idrogeno verde sarebbe anche potenzialmente producibile in sito mediante elettrolisi, in caso di eccesso di produzione fotovoltaica, per poi esser riutilizzato nel trigeneratore.
“Dopo il conseguimento della certificazione ISO 50001, la nostra sede di Reggio Emilia accelera ulteriormente il percorso di decarbonizzazione ed efficientamento energetico. Stiamo investendo nell’utilizzo di fonti di energia rinnovabili e diversificate: un rinnovamento che riguarda lo sviluppo di tecnologie all’avanguardia dal punto di vista ambientale per i nostri motori ed anche i programmi di riduzione della nostra impronta ambientale dei nostri stabilimenti di produzione” ha dichiarato Vincenzo Perrone, presidente di Kohler Engines.
“È un orgoglio mettere piede nel cuore dell’italianissima motor valley: lo facciamo proponendo una soluzione ibrida e flessibile al fine di dare spazio a successive evoluzioni tecnologiche, nell’ottica della decarbonizzazione e della transizione energetica”, dichiara Baldo Pavolini, Investments and Operations Director di Grastim.
Alex Marshall, Group Business Development and Marketing Director US di Clarke Energy, ha invece detto: “Questo progetto dimostra il potenziale per la cogenerazione con motore a gas alimentato a idrogeno di combinarsi con altre tecnologie a basse emissioni di carbonio”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/02/collegati-in-rete-oltre-mille-moduli-fotovoltaici-al-servizio-di-unindustria-chimica/,"INDUSTRIA & FORNITORI,INSTALLAZIONI E IMPIANTI,INVERTER,MODULI,ITALIA,LOMBARDIA",LARA MORANDOTTI,"MAGGIO 2, 2023",Collegati in rete oltre mille moduli fotovoltaici al servizio di un’industria chimica,"Presso lo stabilimento produttivo di Erca Spa, industria chimica che sorge a Grassobbio, in provincia di Bergamo, il GruppoSTG ha installato un impianto fotovoltaico da 555 kW. La sua produzione provvederà a una larga parte del consumo energetico dell’edificio, che su base annua ha una stima pari a circa 4.750.000 kWh.
I 1.018 pannelli sono stati montati sul tetto di due edifici, tra cui uno con copertura in ondulina. Si tratta di moduli fotovoltaici monocristallini a mezza cella con potenza di 545 W ciascuno.
Sono stati installati, inoltre, cinque inverter del produttore italiano Fimer da 100kW. Secondo quanto comunicato dall’azienda, non è necessaria l’installazione di ulteriori dispositivi grazie alla wiring box DC/AC integrata, alle 24 connessioni di stringa, alla protezione da sovratensioni e dei fusibili.
L’Arch. Mauro Ottolina, Project Manager GruppoSTG ha dichiarato: “Siamo molto soddisfatti della realizzazione di questo impianto fotovoltaico da 555 kW effettuato su due capannoni del medesimo sito produttivo bergamasco. Nei due edifici troviamo diverse tipologie di coperture: una con pochissima pendenza, l’altra con cupolini in lamiera con differenti raggi di curvatura che ci hanno permesso di realizzare soluzioni fotovoltaiche differenti fra loro, ma pur sempre mantenendo alte le prestazioni produttive di energia”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
