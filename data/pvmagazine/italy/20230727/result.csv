url,tag,author,updated_date,title,contents
https://www.pv-magazine.it/2023/07/27/copernicus-si-aspetta-che-questo-luglio-sara-il-mese-piu-caldo-mai-registrato-al-mondo/,"TECNOLOGIA E SCIENZA,WORLD",SERGIO MATALUCCI,"LUGLIO 27, 2023",Copernicus si aspetta che questo luglio sarà il mese più caldo mai registrato al mondo,"Secondo i dati del Copernicus Climate Change Service (C3S), le prime tre settimane di luglio sono state le più calde mai registrate e il mese è sulla buona strada per diventare il luglio e, contemporaneamente, il mese più caldo mai registrato al mondo.
Queste temperature sono collegate a ondate di calore in gran parte del Nord America, dell’Asia e dell’Europa, che insieme agli incendi boschivi in Paesi come il Canada e la Grecia, hanno avuto un forte impatto sulla salute delle persone, sull’ambiente e sulle economie, spiega il servizio parte del programma Copernicus.
“Il 6 luglio, la temperatura media giornaliera dell’aria superficiale globale ha superato il record stabilito nell’agosto 2016, diventando il giorno più caldo mai registrato, con il 5 e il 7 luglio poco dopo. Le prime tre settimane di luglio sono state le più calde mai registrate. La temperatura media globale ha temporaneamente superato la soglia di 1,5° C al di sopra del livello preindustriale durante la prima e la terza settimana del mese (entro l’errore osservativo)”, ha scritto Copernicus Climate Change Service .
Da maggio, secondo il servizio finanziato dall’UE, la temperatura media globale della superficie del mare è stata al di sopra dei valori precedentemente osservati per il periodo dell’anno, contribuendo al luglio eccezionalmente caldo.
“È estremamente probabile che il luglio 2023 sarà il luglio più caldo e anche il mese più caldo mai registrato, dopo il giugno più caldo mai registrato”.
Carlo Buontempo, il direttore del Copernicus Climate Change Service (C3S), ha spiegato che le temperature da record fanno parte del trend di drastici aumenti delle temperature globali. “Le emissioni antropogeniche sono in definitiva il principale motore di queste temperature in aumento”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/27/coldiretti-di-milano-lodi-e-monza-brianza-no-al-fotovoltaico-a-terra-lungo-la-quarta-corsia-dellautosole-tra-milano-e-lodi/,"LEGGI & ATTI,MERCATI & POLITICHE,POLITICA,ITALIA,LOMBARDIA",SERGIO MATALUCCI,"LUGLIO 27, 2023","Coldiretti di Milano, Lodi e Monza Brianza: no al fotovoltaico a terra lungo la quarta corsia dell’Autosole tra Milano e Lodi","Alessandro Rota, presidente della Coldiretti di Milano, Lodi e Monza Brianza, si oppone all’installazione di pannelli fotovoltaici sui campi lungo l’autostrada del Sole, sostenendo progetti fotovoltaici solo sui tetti delle cascine e delle strutture agricole.
I nuovi parchi fotovoltaici potrebbero sorgere contemporaneamente alla realizzazione della quarta corsia autostradale su 17 chilometri a sud di Milano. 
“Non accettiamo che si cancelli terreno coltivabile approfittando dell’ampliamento dell’A1 tra Milano Sud e Lodi”, ha detto Rota, aggiungendo che la Coldiretti ha ricevuto “segnalazioni di soggetti che propongono alle aziende agricole lungo il tracciato dell’A1 di cedere i terreni a ridosso dell’infrastruttura per ospitare pannelli solari”. 
Rota chiede di fissare nuove regole “che sostituiscano ad esempio quella che permette di installare i pannelli fino a 300 metri dai tracciati autostradali o a ridosso delle aree industriali”. 
Di recente, in diversi Paesi, sono stati annunciati impianti fotovoltaici a terra in prossimità delle autostrade.
L’anno scorso, il Consiglio federale svizzero ha modificato l’ordinanza sulle strade nazionali per consentire al Paese di generare energia rinnovabile sulle superfici libere lungo le principali arterie stradali, come le barriere antirumore e le aree di sosta.
A novembre 2021, l’operatore autostradale francese Vinci Autoroute ha detto che sta collaborando con lo sviluppatore Tryba Energy per investire 4 milioni di euro in un impianto lungo l’autostrada A19, su un’area di cinque ettari situata vicino alla città di Chantecoq, nel dipartimento del Loiret della regione Centre-Val de Loire, nella Francia centro-settentrionale. Il progetto dovrebbe essere allacciato entro fine anno.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/27/enea-spiega-a-pv-magazine-italia-il-suo-edificio-smart-sperimentale/,"BATTERIE,INSTALLAZIONI E IMPIANTI,MERCATI & POLITICHE,SVILUPPI DI MERCATO,TECNOLOGIA E SCIENZA,ITALIA,LAZIO",LARA MORANDOTTI,"LUGLIO 27, 2023",ENEA spiega a pv magazine Italia il suo edificio smart sperimentale,"Presso il Centro Ricerche ENEA Casaccia, a Roma, si trova l’innovativo edificio sperimentale sviluppato da Enea, in grado di dialogare con la rete elettrica, messo a punto per offrire servizi integrati e flessibili ai cittadini nell’ambito del programma “Ricerca di Sistema Elettrico” finanziato dal Ministero dell’Ambiente e della Sicurezza Energetica.
A pv magazine  Claudia Meloni, della divisione smart energy di Enea e a capo del progetto del programma di attività dal valore di 13 milioni di euro, ha spiegato che il prototipo sperimentale dell’edificio smart è dotato di impianto fotovoltaico con accumulo, serramenti e sistemi di oscuramento automatizzati e sistemi avanzati IoT per il controllo dei flussi energetici, con benefici in termini di riduzione degli scambi con la rete elettrica e dei costi in bolletta.
Il responsabile dell’impianto fotovoltaico in questione è l’Ing. Francesco De Lia, che a pv magazine ha spiegato: “L’impianto fotovoltaico con accumulo aggiunge flessibilità all’edificio grazie all’accumulo elettrico di cui è dotato ed offre la possibilità di immettere energia in rete. L’impianto è costituito da un sistema fotovoltaico di 18,2 kW, un sistema di accumulo al Litio da 12 kWh e un Energy Management System che gestisce i flussi energetici tra l’impianto fotovoltaico, il sistema di accumulo e i carichi di utente. L’impianto si compone di 56 moduli fotovoltaici al silicio monocristallino ad elevata efficienza posizionati sulla copertura dell’edificio mediante zavorre appositamente dimensionate. Nel corso degli ultimi anni sono state sviluppate diverse strategie di gestione, tra cui l’autoconsumo standard, la strategia basata sul prezzo dell’energia (PUN), le strategie Demand Response e quelle SMART che utilizzano le reti neurali per la previsione del carico e del fotovoltaico per il giorno successivo”.
“L’impianto è in grado di soddisfare una quota parte dei consumi che attualmente può arrivare fino al 60-70%, valore che potrà superare anche l’80% dato che in programma c’è l’installazione di nuovi sistemi di accumulo da 30 kWh al Litio Ferro Fosfato e la gestione di alcuni carichi elettrici dell’edificio”, ha aggiunto l’Ing. De Lia.
L’edificio intelligente, infatti, equipaggia dispositivi IoT che permettono di acquisire in tempo reale una grande quantità di dati, poi rielaborati per definire strategie di controllo, ottimizzare da remoto i flussi di energia del sistema edificio-impianti e ridurre i consumi di energia.

“I sistemi di accumulo interagiscono con il fabbisogno di energia dell’edificio, che così diventa flessibile e si adatta in modo dinamico in base alla disponibilità di energia prodotta dall’impianto fotovoltaico e alle richieste provenienti dalla rete elettrica”, ha affermato la responsabile Meloni.
Con questo impianto pilota, un edificio terziario, quindi il centro ricerche di ENEA, è stato trasformato in un laboratorio a cielo aperto per monitorare i comportamenti degli utenti di una comunità energetica e tracciare i consumi di energia  rispetto all produzione dell’impianto. Per questo i ricercatori si sono avvicinati alla tecnologia blockchain e su dinamiche di premialità/penalità.
“Ci stiamo avvicinando anche alla blockchain, una tecnologia che permette di certificare una serie di fenomeni. Vogliamo quindi applicarla anche nel campo energetico e al contesto della gestione ottimale delle utenze energetiche nell’edificio, andando a monitorare le richieste di energia rispetto alla domanda. Lo scopo è attestare su blockchain questo tipo di dato che viene registrato e, partendo da dati energetici monitorati, è possibile simulare i comportamenti dei membri di una comunità energetica”, ci ha spiegato la manger di Enea.
“Per decarbonizzare il sistema energetico e conseguire gli obiettivi di neutralità climatica è necessario mettere in atto una progressiva sostituzione dei combustibili fossili, avvalendosi del contributo del vettore elettrico e delle fonti rinnovabili in modo energeticamente ed economicamente efficiente. In questo contesto,  il vettore elettrico si presta, in particolare, alla realizzazione di servizi flessibili, adattivi, facilmente misurabili, integrabili e di conseguenza predisposti ad un nuovo modello di interazione con i fruitori di servizi energivori”, ha concluso Claudia Meloni.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/27/la-francia-presenta-le-nuove-tariffe-fit-per-gli-impianti-fotovoltaici-fino-a-500-kw/,"BANDI E ASTE,FINANZA,LEGGI & ATTI,MERCATI & POLITICHE,POLITICA,SVILUPPI DI MERCATO,FRANCIA",MARIE BEYER,"LUGLIO 27, 2023",La Francia presenta le nuove tariffe FIT per gli impianti fotovoltaici fino a 500 kW,"La Commission de Régulation de l’Énergie (CRE), l’ente regolatore francese per l’energia, ha reso note le tariffe FIT per gli impianti fotovoltaici su tetto fino a 500 kW per il secondo trimestre del 2023.
Le nuove tariffe vanno da 0,2395 €/kWh per gli impianti di dimensioni inferiori a 3 kW a 0,1268 €/kWh per gli impianti di capacità compresa tra 100 kW e 500 kW.
Il CRE ha dichiarato che le nuove tariffe sono fino al 3% più alte di quelle rilasciate nel secondo trimestre, quando andavano da 0,2242 €/kWh per gli impianti di dimensioni inferiori a 3 kW a 0,1228 €/kWh per gli array con una capacità da 100 kW a 500 kW.
La CRE ha inoltre fissato le tariffe per l’energia in eccesso da 0,1339 €/kWh a 0,803 €/kWh, a seconda delle dimensioni dell’impianto.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/27/il-fondo-italiano-fiee-investe-16-milioni-di-euro-in-cubierta-solar-e-ne-diventa-azionista/,"BATTERIE,FINANZA,MERCATI & POLITICHE,SVILUPPI DI MERCATO,ITALIA,SPAGNA",PILAR SÁNCHEZ MOLINA,"LUGLIO 27, 2023",Il fondo italiano FIEE investe 16 milioni di euro in Cubierta Solar e ne diventa azionista,"Cubierta Solar, società con sede a Benidorm specializzata nell’installazione di progetti fotovoltaici e di autoconsumo a batteria nel settore industriale e commerciale, ha ricevuto 16 milioni di euro da IEEF II, il secondo fondo per la transizione energetica della FIEE italiana, che entra così tra i suoi azionisti.
Cubierta Solar spiega che con questo aumento di capitale può “avviare l’esecuzione del suo Piano strategico del valore di oltre 150 milioni di euro nei prossimi cinque anni”.
Luis Navarro Buciega, fondatore di Cubierta Solar e nuovo CEO della società, ha spiegato: “Abbiamo dedicato due anni alla ricerca di un partner industriale con esperienza nelle rinnovabili che ci accompagni nel nostro progetto di crescita. In particolare, cercavamo un partner che portasse esperienza nel settore delle energie rinnovabili e ci aiutasse ad attuare il nostro piano strategico. Questo piano apre la strada alla crescita e all’espansione dell’azienda, che porta al suo consolidamento nel mercato nazionale e internazionale dell’autoconsumo industriale e all’installazione di batterie al litio ferro fosfato ad alta capacità”.
Cubierta Solar ha più di 10 anni di esperienza nel settore dell’autoconsumo industriale, totalizzando più di 75 MWp di potenza installata nei suoi oltre 200 progetti fotovoltaici su tetti e frutteti di autoconsumo e più di 9 MWh di progetti di batterie LFP .
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/27/grecia-enel-firma-accordo-con-macquarie-per-cessione-del-50-di-enel-green-power-hellas/,"MERCATI & POLITICHE,SVILUPPI DI MERCATO,GRECIA",SERGIO MATALUCCI,"LUGLIO 27, 2023","Grecia, Enel firma accordo con Macquarie per cessione del 50% di Enel Green Power Hellas","Enel Green Power (EGP) ha firmato un accordo con Macquarie Asset Management, tramite Macquarie Green Investment Group Renewable Energy Fund 2, per la cessione del 50% di Enel Green Power Hellas (EGPH), a fronte di un corrispettivo totale di circa 345 milioni di euro, equivalente a un enterprise value di circa 980 milioni di euro. Enel Green Power manterrà il restante 50% nella società che gestisce 482 MW di capacità installata in Grecia da fonte eolica, solare e idroelettrica, oltre a sei impianti solari in costruzione, per una capacità totale di 84 MW.
“Alla chiusura dell’operazione, EGP e Macquarie Asset Management stipuleranno uno shareholder agreement che prevede il controllo congiunto di EGPH al fine di co-gestire l’attuale portafoglio di generazione da fonti rinnovabili della società e continuare a sviluppare la sua pipeline di progetti, con ulteriore incremento della capacità installata”, ha detto Enel.
La società romana si aspetta che l’operazione genererà un effetto positivo sull’indebitamento netto consolidato del Gruppo Enel pari a circa 345 milioni di euro collegato alla quota del 50% ceduta da EGP da contabilizzare nel 2023. L’importo non include circa 400 milioni di euro di indebitamento netto deconsolidato nel 2022.
“Il perfezionamento della cessione, previsto entro l’ultimo trimestre del 2023, è subordinato ad alcune condizioni sospensive tipiche di questo genere di operazioni, tra cui l’approvazione delle competenti autorità per la concorrenza”, ha detto la società mercoledì.
Focus sull’indebitamento finanziario netto
La decisione rientra nel piano di Enel di ridurre il proprio indebitamento. Nelle ultime settimane, altri due accordi: EGP ha firmato un accordo con la giapponese Inpex per la cessione del 50% delle due società che detengono tutte le attività del gruppo in Australia, per un corrispettivo complessivo di circa 400 milioni di euro, mentre Enel ha firmato un contratto con Sonnedix per vendere, per 550 milioni di dollari, le intere partecipazioni in Arcadia Generación Solar, società cilena che possiede un portafoglio di quattro impianti fotovoltaici in esercizio per una capacità installata totale di circa 416 MW.
Sempre mercoledì Enel ha riportato che, nel primo semestre 2023, l’EBITDA ordinario è aumento del 29,4% a 10,7 miliardi di euro, mentre l’utile netto è salito del 52% a 3,3 miliardi. Enel ha anche scritto che il proprio indebitamento finanziario netto è aumentato del 3,5% a 62,159 miliardi di euro.
“Il nuovo management ha immediatamente avviato delle azioni per migliorare ulteriormente l’allocazione del capitale massimizzando il ritorno degli investimenti, aumentare le efficienze e semplificare la struttura del Gruppo attraverso la focalizzazione geografica sui sei Paesi core”, ha commentato Flavio Cattaneo, AD e DG di Enel.
L’ultimo piano industriale, quello presentato a novembre 2022 da Enel, menzionava i Paesi core: Italia, Spagna, Stati Uniti, Brasile, Cile e Colombia. Sottolineava anche l’intenzione di cristallizzare “il valore di altri asset minori nelle rinnovabili non legati a consistenti basi clienti a valle” e di cristallizzare “il valore del portafoglio gas in Spagna”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
