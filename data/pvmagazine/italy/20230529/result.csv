url,tag,author,updated_date,title,contents
https://www.pv-magazine.it/2023/05/29/nasce-la-comunita-energetica-pavese-di-zinasco/,"INDUSTRIA & FORNITORI,INSTALLAZIONI E IMPIANTI,INVERTER,SVILUPPI DI MERCATO,ITALIA,LOMBARDIA",LARA MORANDOTTI,"MAGGIO 29, 2023",Nasce la Comunità Energetica pavese di Zinasco,"Si è di recente svolo l’incontro organizzato dal Comune di Zinasco (Pavia) per spiegare ai cittadini i dettagli sulla nascita della Comunità Energetica locale, con lo scopo di aiutare le  famiglie che faticano a pagare le bollette e, al contempo, ridurre le emissioni inquinanti.
Attraverso un project financing verrà installato un impianto fotovoltaico a terra di potenza inferiore ad 1 Mw. Il sindaco Massimo Nascimbene ha affermato che qualsiasi cittadino ha la possibilità di partecipare senza spendere nulla, traendone beneficio a seconda del consumo. “Più è alto il consumo e più ci sarà il tornaconto in bolletta grazie ai contributi regionali”, ha detto il primo cittadino di Zinasco.
Non si tratta però della prima iniziativa di questo tipo nella zona della Lomellina. A febbraio 2023 è nata infatti  la comunità energetica “Lomellina”. La realtà comprende 26 famiglie, con risparmi in bolletta fino al 20% grazie all’impianto fotovoltaico installato al centro sportivo del paese di Torre Beretti.
Altri paesi della zona virtuosi in tal senso sono Sant’Angelo e Rosasco che si sono uniti per avere la loro Comunità energetica usufruendo di un terreno ampio circa 2 ettari. Sempre nel pavese, il paese di Broni ha raccolto 300 adesioni per la nascita della Comunità Energetica.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/29/dila-per-fotovoltaico-su-strutture-turistiche-e-termali-fino-a-giugno-2024/,"LEGGI & ATTI,MERCATI & POLITICHE,SVILUPPI DI MERCATO,ITALIA",LARA MORANDOTTI,"MAGGIO 29, 2023",DILA per fotovoltaico su strutture turistiche e termali fino a giugno 2024,"Si tratta di una misura temporanea resa possibile dalla legge di conversione del Decreto “Bollette” –  DL 30 marzo 2023, n.34 – che è stata di recente approvata dal Senato con 99 voti favorevoli, 54 contrari e 2 astensioni.
Gli impianti fotovoltaici, che possono essere realizzati su falde o su coperture piane, devono avere una potenza inferiore a 1 MW e devono essere destinati all’autoconsumo.
Questa semplificazione si pone in continuità con le precedenti approvate nel 2022 al fine di incentivare l’installazione di impianti rinnovabili. La modifica prevista in Senato, inoltre, prevede che nelle aree situate nei centri storici o soggette a tutela sia comunque ammessa la realizzazione degli impianti previa semplice dichiarazione di inizio lavori asseverata, a condizione che essi non siano visibili dagli spazi esterni e che i manti delle coperture non siano realizzati con prodotti e materiali della tradizione locale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/29/decreto-fer-gse-assegna-154-mw-di-potenza-a-progetti-fotovoltaici-sopra-1-mw/,"BANDI E ASTE,MERCATI & POLITICHE,SVILUPPI DI MERCATO,ITALIA,PUGLIA",SERGIO MATALUCCI,"MAGGIO 29, 2023","Decreto FER, GSE assegna 154 MW di potenza a progetti fotovoltaici sopra 1 MW","Il Gestore dei Servizi Energetici (GSE) ha assegnato 422 MW di potenza a impianti eolici, fotovoltaici e idroelettrici nell’undicesimo bando di gara.
“Per effetto di questi risultati la potenza complessivamente ammessa nelle 11 procedure gestite dal GSE sale a 6.127 MW, pari al 77% degli 8.000 MW di potenza disponibile prevista dal DM 4 luglio 2019”, ha detto il GSE.
Per le Aste del Gruppo A, dedicate a fotovoltaico ed eolico a terra, che hanno assegnato 368,2 MW a fronte di una potenza messa a disposizione di 1254,4 MW (30,4%), il GSE ha ricevuto 24 domande e una potenza richiesta da parte degli operatori di 381,6 MW.  Delle 24 domande, tre sono state scartate.
Delle 21 rimanenti, cinque sono per progetti eolici a terra; 16 i progetti fotovoltaici.
Dei primi sei progetti per potenza, cinque sono eolici a terra per una potenza cumulata 213,85 MW. Tutti i cinque progetti eolici sono in Puglia, in provincia di Foggia.
Il progetto fotovoltaico più grande (49,5 MW) è un parco fotovoltaico di nuova costruzione a Candela, anche questo in provincia di Foggia. Al di fuori della Puglia, il progetto più grande è un progetto da 23,6 MW a Porto Torres, in provincia di Sassari.
Solo attraverso le Aste, il GSE ha assegnato un totale di 154 MW a progetti fotovoltaici. Nel decimo bando del Decreto FER, il cui esito era stato pubblicato a gennaio, il fotovoltaico si era aggiudicato un totale di 120 MW tra Aste e Registri.
Per l’accesso ai Registri, dedicati a impianti di potenza inferiore a 1 MW, sono arrivate complessivamente 95 domande e 64,9 MW di potenza richiesta, su un contingente di 435,5 MW (14,9%).
Il Registro Gruppo A, riservato a impianti fotovoltaici ed eolici on shore, pari a 0 MW nel bando del 31 gennaio 2023, è stato incrementato a 31,5 MW. In totale i registri hanno assegnato 51,2 MW di potenza.
Il GSE aggiunge che la dodicesima gara si aprirà il 31 maggio, per chiudersi il 30 giugno 2023, e metterà a disposizione degli operatori la potenza non assegnata nei precedenti bandi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/29/entra-in-funzione-la-piu-grande-microrete-commerciale-dellaustralia/,"INSTALLAZIONI E IMPIANTI,RETI E INTEGRAZIONE DI RETI,AUSTRALIA",DAVID CARROLL,"MAGGIO 29, 2023",Entra in funzione la più grande microrete commerciale dell’Australia,"La microrete Ikea è costituita da un impianto solare sul tetto da 1,2 MW installato nell’ampio sito commerciale di Adelaide del rivenditore di mobili, abbinato a un sistema di accumulo di energia a batterie da 3 MW/3,45 MWh e supportato dal sistema di gestione dell’energia eleXsys di Planet Ark Power per l’esportazione delle eccedenze.
Progettata e costruita da Planet Ark Power, la microrete (microgrid) da 6,6 milioni di dollari australiani (4,03 milioni di euro) sarà di proprietà e gestita dalla società di infrastrutture energetiche Epic Energy, con sede nel Australia Meridionale. L’amministratore delegato di Epic Energy, Clive D’Cruz, ha dichiarato che il sistema non solo fornirà energia al negozio Ikea di Adelaide, ma offrirà anche un supporto alla rete elettrica dell’Australia Meridionale, grazie alla batteria che consente all’operatore di “spostare nel tempo” l’energia solare.
D’Cruz ha dichiarato che l’energia pulita in eccesso immagazzinata nella batteria della microrete può essere scambiata sul National Electricity Market (NEM) durante le ore di picco della domanda, sostenendo la stabilità e l’affidabilità della rete attraverso la partecipazione ai mercati dei servizi ausiliari di controllo della frequenza (FCAS).
“Investire nella prima microgrid urbana australiana di questo tipo aiuta il nostro partner di offtakement Ikea a raggiungere i suoi obiettivi climatici positivi e al tempo stesso avvantaggia la comunità locale attraverso il sostegno alla stabilità della rete”, ha dichiarato.
Il direttore finanziario di Planet Ark Power, Jonathan Ruddick, ha dichiarato che l’integrazione della tecnologia eleXsys dell’azienda ha trasformato il negozio Ikea in una “microgrid commerciale senza vincoli e connessa alla rete”.
“La microgrid non solo massimizza la produzione di energia pulita nel Sud Australia, ma evita anche costosi aggiornamenti della rete e fornisce un supporto alla rete elettrica dello Stato, a beneficio della più ampia comunità del Sud Australia”, ha dichiarato. “L’utilizzo della tecnologia eleXsys consente di connettersi a una quantità di energia fino a 10 volte superiore a quella attualmente consentita dalla tecnologia solare e dai vincoli di rete”.
Ruddick ha dichiarato che la capacità di scambiare attivamente l’energia rinnovabile nella rete elettrica dell’Australia Meridionale fornisce anche un ritorno sull’investimento a rischio ridotto per i proprietari della microrete.
L’Australia Meridionale ha uno dei più alti tassi di penetrazione dell’energia solare sui tetti del mondo che, insieme alla generazione eolica, soddisfa regolarmente il 100% del fabbisogno energetico dello Stato, ma il Direttore dei Grandi Progetti del Dipartimento per l’Energia e le Miniere, Scott Oster, ha dichiarato di sperare che il progetto ispiri altri grandi rivenditori a fare la loro parte nella transizione energetica dello Stato.
“Il governo dell’Australia Meridionale è entusiasta di vedere questo progetto che dimostra come la tecnologia intelligente ci consentirà di ospitare un maggior numero di impianti solari sui tetti in modo tale da favorire la stabilità della rete”, ha dichiarato Oster. “Questo è un altro passo fondamentale per la realizzazione di una rete energetica intelligente del futuro in Australia Meridionale. Sono soluzioni innovative e lungimiranti come questa che saranno di vitale importanza mentre ci avviciniamo al nostro obiettivo del 100% di energie rinnovabili entro il 2030”.
Per Ikea, la microrete sosterrà l’obiettivo di utilizzare il 100% di energia rinnovabile nel negozio di Adelaide entro il 2025.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/29/engie-inaugura-a-mazara-del-vallo-il-piu-grande-parco-agrivoltaico-in-italia/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,SICILIA",SERGIO MATALUCCI,"MAGGIO 29, 2023",Engie inaugura a Mazara del Vallo il più grande parco agrivoltaico in Italia,"Engie ha inaugurato il primo parco agrivoltaico di grandi dimensioni realizzato in Italia. L’impianto, situato su 115 ettari tra Marsala e Mazara del Vallo (TP), ha una capacità installata di 66 MW (50MW AC). L’energia viene immessa nella rete nazionale italiana e serve, in larga parte, ad alimentare le attività di Amazon in Italia.
L’impianto nel trapanese è “il primo concepito sulla base di un modello contrattuale Corporate PPA (Power Purchase Agreement) tra due aziende private”, ha detto Engie.
Il parco ha pannelli solari bifacciali montati su inseguitori monoassiali. Tra i pannelli saranno coltivate principalmente colture foraggere oltre a viti, lavanda e piante aromatiche e officinali.
Il secondo parco agrivoltaico di Engie con lo stesso modello di business è quello di Paternò, in provincia di Catania. Il parco da 38 MW dovrebbe iniziare a produrre energia entro la fine dell’anno.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
