url,tag,author,updated_date,title,contents
https://www.pv-magazine.it/2024/01/24/3sun-560-milioni-dalla-bei-e-da-un-consorzio-di-banche-italiane/,"FINANZA,INDUSTRIA & FORNITORI,MERCATI & POLITICHE,MODULI,SVILUPPI DI MERCATO,ITALIA,SICILIA",SERGIO MATALUCCI,"GENNAIO 24, 2024",3Sun: 560 milioni dalla BEI e da un consorzio di banche italiane,"3Sun si è assicurata un pacchetto finanziario di 560 milioni di euro che serviranno ad ampliarne la capacità produttiva. Ne ha dato notizia UniCredit.
“Il finanziamento si è concretizzato grazie alla collaborazione messa a punto tra la Banca europea per gli investimenti (BEI), sostenuta da InvestEU, e un pool di banche italiane”, ha scritto la banca con sede a Milano, parlando della gigafactory per la produzione di celle e moduli fotovoltaici bifacciali di Enel Green Power a Catania.
Le parti hanno confermato che la capacità di produzione della Gigafactory 3Sun di Catania passerà dagli attuali 200 MW a 3 GW annui entro la fine del 2024.
“Rientrano nel finanziamento BEI prestiti intermediati concessi a istituti di credito commerciali, pari a 118 milioni di euro, che eventualmente potrebbero aumentare a 342 milioni di euro nel 2024. L’intervento complessivo della BEI a favore di 3Sun potrebbe quindi raggiungere 389,5 milioni di euro”, ha scritto UniCredit.
L’operazione risultante dagli impegni firmati dalla BEI prevede quattro prestiti, uno della BEI sostenuto da InvestEU (47,5 milioni),  uno di UniCredit garantito per l’80% da SACE Green e previo finanziamenti intermediati erogati dalla BEI (147,5 milioni), e due garantiti per l’80% da SACE Green. Questi due, entrambi da 140 milioni, sono stati firmati da Banco BPM e BPER Banca.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/24/autoconsumo-governo-in-vigore-da-oggi-il-decreto-cer/,"LEGGI & ATTI,MERCATI & POLITICHE,ITALIA",SERGIO MATALUCCI,"GENNAIO 24, 2024","Autoconsumo, governo: in vigore da oggi il decreto CER","È stato pubblicato, sul sito del Ministero dell’Ambiente e della Sicurezza Energetica (MASE), il decreto che stimola la nascita e lo sviluppo delle Comunità energetiche rinnovabili e dell’autoconsumo diffuso in Italia.
“Da domani, 24 gennaio, entra dunque a tutti gli effetti in vigore il decreto, essendo avvenuta la registrazione della Corte dei Conti e, in precedenza, l’approvazione della Commissione europea,” ha scritto il MASE martedì.
Il governo spiega che, entro i prossimi trenta giorni, saranno approvate dal Ministero, previa verifica da parte dell’ARERA e su proposta del Gestore dei Servizi Energetici (GSE), le regole operative che dovranno disciplinare le modalità e le tempistiche di riconoscimento degli incentivi.
“Il GSE, soggetto gestore della misura, metterà in esercizio i portali attraverso i quali sarà possibile presentare le richieste, entro 45 giorni dall’approvazione delle regole”, ha aggiunto il ministero guidato da Gilberto Pichetto.
Il testo individua due metodi per promuovere lo sviluppo delle CER: un contributo a fondo perduto fino al 40% dei costi ammissibili, finanziato dal PNRR e rivolto alle comunità i cui impianti sono realizzati nei comuni sotto i cinquemila abitanti  e una tariffa incentivante sull’energia rinnovabile prodotta e condivisa per tutto il territorio nazionale.
I due benefici sono tra loro cumulabili, dice il ministero. Il governo si aspetta di 2 GW complessivi sviluppati grazie al contributo a fondo perduto e 3 GW in virtù della tariffa incentivante.
“Attraverso il provvedimento sarà dunque favorito lo sviluppo di 5 GW complessivi di impianti di produzione di energia rinnovabile”, ha scritto il MASE, aggiungendo che collaborerà con il GSE per una campagna informativa sui benefici legati all’autoconsumo. Il GSE renderà anche disponibili sul proprio sito istituzionale documenti e guide informative.
Sarà presto online sul sito del GSE anche un simulatore per la valutazione energetica ed economica delle iniziative, mentre è già disponibile la mappa interattiva delle cabine primarie su territorio nazionale, ricorda il governo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/24/nuova-normativa-ue-sulle-batterie-in-arrivo-cambiamenti-per-consumatori-e-produttori/,"BATTERIE,LEGGI & ATTI,MERCATI & POLITICHE,STOCCAGGIO,EUROPA OCCIDENTALE,EUROPA ORIENTALE",LARA MORANDOTTI,"GENNAIO 24, 2024","Nuova Normativa UE sulle batterie, in arrivo cambiamenti per consumatori e produttori","“Il nuovo Regolamento sulle pile UE 2023/1542, che si applica a tutte le categorie di batteria, rappresenta la prima normativa a livello europeo che prende in considerazione l’intero ciclo di vita delle batterie, e comprende anche gli aspetti di approvvigionamento, produzione, modalità di utilizzo e in particolar modo una regolamentazione stringente sulle pratiche di riciclo”, ha spiegato Francesca Callegari – GTM Manager GP, produttore globale di batterie.
Sono prese in causa tutte le batterie portatili e per usi generici, le pile a bottone, le batterie per autoveicoli destinate all’avviamento e l’illuminazione, per mezzi di trasporto leggeri, per trazione EV, le batterie industriali a prescindere da forma, peso, volume, chimica e utilizzo e batterie specifiche nate per essere incorporate ad altri dispositivi.
La finalità del nuovo Regolamento, che entrerà in vigore il 18 febbraio 2024 attraverso un’attuazione su più fasi, strizza l’occhio alla sostenibilità, sia durante tutto il ciclo di vita di ogni singolo prodotto, sia per allineare con gli obiettivi di circolarità del Green Deal Europeo tutto ciò che è identificabile con la parola “batteria”. La norma UE 2023/1542 andrà ad abrogare la vecchia direttiva, ossia la 2006/66/CE, il 18 agosto 2025; è pertanto previsto un periodo di transizione di 18 mesi nei quali gradualmente vi sarà un graduale cambio generazionale fra “vecchi” e nuovi prodotti.
“Tra le disposizioni del Regolamento è prevista anche una dichiarazione dell’impronta di carbonio generata durante la fabbricazione delle batterie e vengono stabiliti parametri stringenti per quanto riguarda la quantità di rifiuti raccolti e il quantitativo di materie recuperate dai processi. Ad esempio, a partire dal 2024, la quantità di materie come litio, rame, piombo, cobalto e nickel, dovrà essere estratta dai prodotti esausti in misura graduale, ma crescente”, ha dettagliato Francesca Callegari.
La manager di GP ha spiegato che la quantità di batterie portatili esauste raccolte deve raggiungere il 45% del venduto già da adesso, fino a raggiungere oltre il 70% entro la fine del 2030.
Inoltre, le batteria dovranno avere una sorta di “carta d’identità” contenente le informazioni che consentano il tracciamento di ogni singolo prodotto lungo l’intero ciclo di vita. “Il nuovo Regolamento richiede che venga riportata una serie di informazioni volta a identificare meglio la tipologia di batteria destinata agli EV, ai mezzi di trasporto e ai pacchi destinati all’uso industriale. Il Regolamento prevede la registrazione digitale per tutte le batterie che hanno capacità superiore ai 2 kWh e che verranno immesse sul mercato a partire dal 18 febbraio 2027. È estesa invece a ogni tipologia di batteria l’apposizione di un’etichetta ove sono riportati dati riguardo al fabbricante, il luogo di produzione e la data nonché tutte le sostanze contenute e classificate come pericolose”, ha affermato Callegari.
“La filosofia GP abbraccia già da tempo i principi contenuti nel Nuovo Regolamento: i prodotti che si trovano a scaffale sono già in linea con le prossime scadenze del nuovo regolamento”, ha dichiarato Callegari. Ne è cartina di tornasole l’ottenimento della certificazione Nordic Swan EcoLabel su diversi prodotti in vendita. si tratta di una certificazione con rigide restrizioni e stringenti controlli sull’intero ciclo di vita dei prodotti a partire dal sito estrattivo dei minerali utilizzati per realizzare le batterie.
“Le volontà di GP è quella di proseguire nella sensibilizzazione di consumatori e clienti finali verso una scelta ragionata e consapevole delle batterie e una corretta pratica per favorire il recupero efficace delle batterie esauste”, ha concluso la manager dell’azienda.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/24/trasporto-di-idrogeno-lammoniaca-sara-una-soluzione/,"ALTRE FORME DI STOCCAGGIO,STOCCAGGIO,TECNOLOGIA E SCIENZA,GERMANIA,ITALIA",LARA MORANDOTTI,"GENNAIO 24, 2024","Trasporto di idrogeno, l’ammoniaca sarà una soluzione?","Sulla rivista Nature Catalysis, un gruppo di ricercatori dell’Istituto Italiano di Tecnologia di Genova ha pubblicato i risultati di uno studio che rivela come rendere più facile ed efficiente la produzione di idrogeno a partire dall’ammoniaca.
“Per superare le attuali problematiche legate al trasporto e allo stoccaggio dell’idrogeno, una possibile soluzione prevede di trasportare l’idrogeno sotto forma di ammoniaca, sostanza per la quale esistono già tecnologie molto efficienti per la sua manipolazione e trasporto”, spiegano i ricercatori.
Pepperl+Fuchs, Gruppo tedesco attivo nella tecnologia dei sensori industriali e nella protezione dalle esplosioni, attraverso un comunicato ha divulgato il concetto che l’idrogeno svolgerà un ruolo cruciale come elemento chiave della transizione energetica, dallo stoccaggio a lungo termine
dell’energia fino alla sostituzione molecolare di tutti i combustibili fossili, e favorirà  la crescita dell’elettrificazione.
“I territori che non dispongono dello spazio necessario per coprire l’intera domanda futura attraverso la produzione nazionale dovranno ricorrere alle importazioni, che si stima si aggireranno tra il 60 e il 70%. L’idrogeno sarà trasportato via nave, ed è un problema. La liquefazione, ad esempio, consuma molta energia aggiuntiva. Tuttavia, non sono ancora disponibili altri mezzi di trasporto. Il trasporto dell’ammoniaca, invece, è un processo ben consolidato, con circa 20 milioni di tonnellate trasportate ogni giorno. Per questo motivo, noti fornitori hanno deciso di produrre ammoniaca unendo l’idrogeno verde con l’azoto, e di trasportare l’ammoniaca con i metodi consolidati”, ha spiegato Pepperl+Fuchs.
Trattandosi di una sostanza tossica ed esplosiva, sono necessarie opportune misure di sicurezza, dallo sbarco e dall’ulteriore trasporto via terra, alle ulteriori fasi di lavorazione. “Nei sistemi utilizzati sono presenti anche i prodotti Pepperl+Fuchs, come gli amplificatori di commutazione della serie KSystem che separano in modo sicuro i dispositivi di campo dai controllori. Gli switch Ethernet-APL sono sempre più utilizzati per la moderna trasmissione di dati, consentendo di supportare elevate velocità di trasferimento dati in un ambiente sicuro. Sono inoltre disponibili diversi sensori per il monitoraggio di un gran numero di valvole e per la segnalazione delle rispettive posizioni”.
 
Immagine:Pepperl+Fuchs
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
