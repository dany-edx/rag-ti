,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/01/31/il-decreto-legge-energia-e-legge-dopo-approvazione-definitiva-del-senato/,"FINANZA,LEGGI & ATTI,MERCATI & POLITICHE,POLITICA,ITALIA",SERGIO MATALUCCI,2024-01-31,Il Decreto Legge Energia è legge dopo approvazione definitiva del Senato,"Con 97 voti favorevoli, 74 contrari e due astensioni, l’Assemblea ha rinnovato oggi la fiducia al Governo, approvando definitivamente, nel testo licenziato dalla Camera, il ddl n. 996 di conversione, con modificazioni, del d-l n. 181/2023.
Il decreto parla di sicurezza energetica, fonti rinnovabili e ricostruzione dei territori colpiti da disastri naturali.
Lo ha scritto il Senato, riportando anche il testo del disegno di legge 996. Il Senato non ha apportato modifiche e il ddl è ora approvato definitivamente.
Il testo definisce disposizioni in materia di gestione dello smaltimento dei pannelli fotovoltaici, semplificazioni in materia di procedimenti di valutazione di impatto ambientale e semplificazioni all’accesso agli incentivi per le aree dell’Italia colpite da eventi sismici e alluvioni.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/01/Screenshot-2024-01-31-at-16.48.13-150x150.png,italy
1,https://www.pv-magazine.it/2024/01/31/enel-lanzetta-al-senato-focus-sulleolico-catena-pv-europea-troppo-costosa/,"INDUSTRIA & FORNITORI,INSTALLAZIONI E IMPIANTI,LEGGI & ATTI,MERCATI & POLITICHE,MODULI,POLITICA,SVILUPPI DI MERCATO,ITALIA",SERGIO MATALUCCI,2024-01-31,"Enel, Lanzetta al Senato: focus sull’eolico, catena PV europea troppo costosa","Nicola Lanzetta, direttore Italia del gruppo Enel, ha detto che la società energetica vuole spingere in Italia soprattutto su sole e vento, dando però priorità all’eolico.
“Vorremmo spingere un po’ più sul vento rispetto al passato, anche perché ha più ore rispetto al solare”, ha detto Lanzetta martedì.
Lanzetta ha sottolineato che, secondo i programmi attuali, l’Italia dovrebbe garantirsi circa la metà degli investimenti del gruppo per il triennio 2024-2026 (totale di 36 miliardi). Più di 12 miliardi di investimenti saranno per la rete di distribuzione .
Parlando in audizione in Commissione Ambiente e Lavori pubblici del Senato, il dirigente Enel sottolinea che i costi della produzione di panelli in Europa sono del 105% più alti rispetto alla produzione in Cina. Questo ha già delle conseguenze, secondo Lanzetta.
“La scintilla che era partita, e la fabbrica 3Sun di Catania era parte di questo processo, di voler realizzare una industria della tecnologia per le rinnovabili è oggi a rischio”, ha detto Lanzetta.
Lanzetta ha parlato delle complessità burocratiche per i fondi del Pnrr, ha chiesto forme di supporto al mercato dei PPA in Italia e ha detto che, alla fine del Pnrr, nel 2026, l’Italia avrà “tra i più grandi sistemi di accumulo su larga scala al mondo”. Hai poi sottolineato l’importanza dell’investimento in reti.
“In Italia ancor di più che resto del mondo riteniamo che sia indispensabile investire sulla rete, tanto è vero che circa i due terzi degli investimenti verranno fatti proprio sulla rete. L’Italia è un Paese che ha colto l’opportunità della generazione distribuita, un Paese che ha colto la maturità e la sensibilità di cittadini di dotarsi di sistemi di autoproduzione. Questo può essere fatto se e soltanto se questa rete ha una grande capacità di hosting, ovvero di ospitare capacità di generazione affiancata sempre ad una evoluzione tecnologica, che deve far sì che la rete sia in grado di supportare eventi meteo che fino a ieri del tutto sconosciuti”, ha detto Lanzetta.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/04/Roma_-_HQ_Enel_esterno-150x150.jpg,italy
2,https://www.pv-magazine.it/2024/01/31/industria-commissione-ue-approva-regime-italiano-da-550-milioni-per-idrogeno-elettrificazione/,"FINANZA,IDROGENO,LEGGI & ATTI,MERCATI & POLITICHE,POLITICA,STOCCAGGIO,SVILUPPI DI MERCATO,ITALIA",SERGIO MATALUCCI,2024-01-31,"Industria, Commissione UE approva regime italiano da 550 milioni per idrogeno, elettrificazione","La Commissione europea ha approvato un regime italiano da 550 milioni di euro a sostegno di investimenti per sostituire il metano e altri combustibili fossili con l’idrogeno rinnovabile, anche in combinazione con l’elettrificazione o con miglioramenti dell’efficienza energetica nei processi industriali.
Nel quadro della misura, finanziata mediante risorse assegnate al PNRR, l’aiuto sarà concesso sotto forma di sovvenzioni dirette. I progetti ammissibili devono determinare una riduzione di almeno il 40% delle emissioni di gas a effetto serra derivanti dai processi di produzione oppure a una riduzione di almeno il 20% dell’attuale consumo energetico.
“In tutti gli investimenti relativi all’idrogeno, per garantire che sia conseguita una riduzione delle emissioni di gas a effetto serra del 40%, l’uso dell’idrogeno deve rappresentare almeno il 40% dell’input energetico totale dall’inizio della fase operativa dei progetti, almeno il 75% dell’input energetico totale entro il 2032 e il 100% di questo input entro il 2036”, ha scritto l’esecutivo europeo, aggiungendo che il regime italiano è necessario, adeguato e proporzionato per accelerare la transizione verde
Il regime è stato approvato nell’ambito del quadro temporaneo di crisi e transizione per gli aiuti di Stato che la Commissione ha adottato il 9 marzo 2023 e modificato il 20 novembre 2023 per sostenere misure in settori chiave per accelerare la transizione verde e la riduzione dalla dipendenza dai combustibili.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/08/European-Commission-1200x800-1-150x150.jpg,italy
3,https://www.pv-magazine.it/2024/01/31/serbia-attira-investimenti-cinesi-in-solare-eolico-idrogeno-per-2-miliardi-di-dollari/,"FINANZA,MERCATI & POLITICHE,POLITICA,SVILUPPI DI MERCATO,CINA,SERBIA",MARIJA MAISCH,2024-01-31,"Serbia attira investimenti cinesi in solare, eolico, idrogeno per 2 miliardi di dollari","La Serbia ha ottenuto un impegno di investimento da parte delle società cinesi Shanghai Fengling Renewables e Serbia Zijin Copper per un ammontare di 2 miliardi di euro (2,18 miliardi di dollari), in quello che il Ministero delle Miniere e dell’Energia serbo ha descritto come il più grande investimento in energie rinnovabili nel Paese fino ad oggi.
Il ministero e Shanghai Fengling Renewable, il principale investitore nel progetto, e Serbia Zijin Copper, una filiale locale di Zijin Mining, hanno firmato un MoU la scorsa settimana. L’accordo prevede la costruzione di un progetto eolico da 1,5 GW, un impianto solare da 500 MW e un impianto di produzione di idrogeno con una capacità annua di circa 30.000 tonnellate entro il 2028.
I progetti saranno situati vicino alla città di Bor, nella Serbia orientale, e verranno utilizzati per alimentare la vicina miniera di rame e la fonderia di proprietà di Zijin. “Questo progetto consentirà a Zijin di produrre una parte significativa del suo fabbisogno di elettricità in modo sostenibile”, ha dichiarato Dubravka Djedovic Handanovic, ministro serbo dell’industria mineraria e dell’energia.
Nel 2018, Zijin Mining è diventata partner strategico della Serbia nella miniera di rame RTB Bor, impegnandosi a investire 1,26 miliardi di dollari in cambio di una partecipazione del 63%. Nel 2021, ha commissionato la miniera di rame e oro di Cukaru Peki come parte dell’operazione RTB Bor. L’anno scorso, il minatore cinese ha dichiarato di voler investire altri 3,8 miliardi di dollari nell’espansione della sua miniera di rame, che le permetterebbe di scavare fino a due chilometri di profondità.
Secondo il BIRN (Balkan Investigative Reporting Network), la Cina ha investito 32 miliardi di euro nella regione nel periodo 2009-2021 e la Belt and Road Initiative è stata il principale motore per l’espansione della presenza economica del Paese asiatico nei Balcani. Solo in Serbia, gli investimenti cinesi hanno raggiunto i 10,3 miliardi di euro.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/01/Unbenannt.v1131-150x150.jpg,italy
4,https://www.pv-magazine.it/2024/01/31/lightsource-bp-vende-a-eos-im-sei-progetti-greenfield-in-italia-per-un-totale-di-294-mw/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,2024-01-31,Lightsource bp vende a EOS IM sei progetti greenfield in Italia per un totale di 294 MW,"EOS Investment Management e Lightsource bp hanno concordato la vendita a EOS IM di sei progetti solari greenfield in Italia per un totale di 294 MW.
“Il portafoglio è attualmente autorizzato o in fase avanzata di sviluppo e la costruzione dovrebbe iniziare nei prossimi 12 mesi”, dice la società controllata da BP.
Il portafoglio comprende diverse iniziative agrivoltaiche, con progetti destinati a ospitare il pascolo di pecore, la produzione di miele e la coltivazione di ulivi, pistacchi e aranci.
“Questa acquisizione arricchisce ulteriormente il portafoglio del nostro secondo fondo infrastrutturale per l’energia pulita, portandolo a oltre 370MW di attività operative o in costruzione e a un portafoglio di progetti prossimi all’autorizzazione per un totale di 600MW di capacità”, ha commentato Natalino Mongillo, Managing Partner di EOS IM.
Lightsource bp vuole estendere la propria presenza sul mercato italiano, dove sta portando avanti oltre 1 GW di progetti solari maturi e una pipeline di progetti di stoccaggio nel Paese.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/01/Lightsourcebp_MilagresSolar_ADM01237-6-3840x2560-1-150x150.jpg,italy
