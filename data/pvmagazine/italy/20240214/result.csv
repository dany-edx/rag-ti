,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/14/quattro-voci-sul-decreto-agrivoltaico-innovativo-la-partita-non-e-finita-prime-impressioni-positive/,"LEGGI & ATTI,MERCATI & POLITICHE,ITALIA",SERGIO MATALUCCI,2024-02-14,"Quattro voci sul decreto agrivoltaico innovativo: la partita non è finita, prime impressioni positive","Le voci del mondo agricolo e di quello fotovoltaico apprezzano le possibilità derivanti dal nuovo decreto che promuove la realizzazione di sistemi agrivoltaici innovativi di natura sperimentale pubblicato ieri. Gli esperti dei settori coinvolti rilevano che mancano comunque ancora alcuni dettagli. Su questo c’è una convergenza di opinioni. D’altra parte rimangono le divergenze: portatori d’interesse chiedono una semplificazioni, altri si aspettano maggiore attenzione ad aspetti come l’uso d’acqua e la produttività agricola. pv magazine Italia ha raccolto quattro voci.
“Accogliamo positivamente il decreto appena uscito che sancisce l’importanza dell’agricoltura stimolando l’investimento degli stessi agricoltori riconoscendone anche un ruolo sperimentale. Procedure un po’ complesse, attendiamo istruzioni operative,” ha commentato a pv magazine Italia Guglielmo Garagnani, presidente di Confagricoltura Bologna.
Barbara Paulangelo, REA Advisors, consigliera di AIAS ha sottolineato che la tariffa incentivante da riconoscere all’energia netta è differenziata per zone geografiche: 95€/MWh per le regioni del Nord, 89 €/MWh per il Centro e 85 €/MWh per il Sud. Fa poi notare che la tariffa è ridotta sulla base del ribasso offerto in sede di procedura (non inferiore al 2%). “Il decreto disciplina le procedure che avranno luogo nel corso del 2024; potranno partecipare a tali procedure impianti agrivoltaici autorizzati per i quali non siano ancora stati avviati i lavori, che dovranno entrare in esercizio entro il 30 giugno 2026. Per l’accesso agli incentivi i sistemi agrivoltaici dovranno avere un’altezza minima dal suolo di 2.1 m (1.3 m in caso di attività pastorale) e dovrà essere destinato ad attività agricola almeno il 70% dell’area occupata dal sistema”, ha aggiunto Paulangelo, sottolineando che mancano ancora due tasselli: la Procedura Operativa in pubblicazione dal GSE sugli aspetti di dettaglio e le Linee Guida CREA—GSE che dovranno definire dettagli e specifiche dei sistemi di monitoraggio, obbligatori ai fini dell’ammissione alle tariffe, che riguarderanno: impatto sulle colture, risparmio idrico, produttività agricola.
“L’agriPV avanzato, secondo il requisito D.1. delle Linee Guida del MASE dovrà, per tutta la vita utile, monitorare  il risparmio idrico. Anche il decreto PNRR, pubblicato ieri, evidenzia l’importanza del sistema di monitoraggio. Inoltre, le Linee Giuda contengono ulteriori requisiti e caratteristiche premiali per tali sistemi. Infatti, è consigliata l’adozione di specifiche soluzioni integrative mirate all’efficientamento della risorsa idrica stessa. Tuttavia, sembra che il decreto (Allegato 2) non tenga conto di tali soluzioni nella lista dei requisiti per gli impianti che saranno premiati. Conseguentemente, i sviluppatori che fino adesso, seguendo le indicazioni delle Linee Guida, hanno progettato in modo integrale, prevenendo soluzioni quali convogliatori, serbatoi, distributori localizzati, sistemi di automazione e combinazioni applicabili si troveranno a sostenere questi costi senza alcun extra beneficio in ottica di premialità. In attesa della pubblicazione delle Linee Guida CREA – GSE, la previsione del solo sistema di monitoraggio sembra sia sufficiente per poter beneficiare dei fondi del PNRR,” ha commentato Oltis Dallto, AgriPV Manager di Juwi Italy.
“Scopriremo tra un paio di settimane se l’agrivoltaico avanzato avrà successo, quando saranno approvate le regole operative che dovranno disciplinare le modalità e le tempistiche di riconoscimento degli incentivi. L’opportunità è sicuramente interessante per i progetti che sono già in uno stato autorizzativo avanzato o per quelli che riusciranno a sfruttare al meglio le semplificazioni. L’obiettivo dell’entrata in esercizio al 30 giugno 2026 è sfidante, soprattutto per i molti impianti ancora in attesa del parere di VIA (Nazionale). Da considerare, tra i punti critici, che i progetti devono rispettare i parametri contenuti nelle linee guida CREA-GSE su mantenimento della continuità agricola, poiché se lo schema dovesse essere troppo rigido questo potrebbe scoraggiare gli operatori. C’è poi da considerare un’ulteriore criticità a livello di possibile perdita dei benefici se si realizza un impianto di potenza inferiore a quella ammessa in graduatoria che è una condizione che spesso si verifica in fase esecutiva,” ha commentato Rolando Roberto, vicepresidente Italia Solare.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/07/Impianto-agrivoltaico-2.0_-EF-Solare-150x150.jpeg,italy
1,https://www.pv-magazine.it/2024/02/14/fotovoltaico-su-sede-italiana-renault-fino-al-75-di-autoconsumo/,"INSTALLAZIONI E IMPIANTI,ITALIA,LAZIO",LARA MORANDOTTI,2024-02-14,"Fotovoltaico su sede italiana Renault, fino al 75% di autoconsumo","L’impianto si compone di circa 850 pannelli e si estende su tre dei cinque edifici di Renault Italia, per un totale di 1.700 metri quadrati. La produzione di energia à in grado di soddisfare oltre il 50% del fabbisogno elettrico complessivo, che sale al 75% nel periodo estivo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Sorgenia_Renault-e1707914654719-150x150.jpg,italy
2,https://www.pv-magazine.it/2024/02/14/voilap-investe-3-milioni-in-fotovoltaico-e-sensori-per-ridurre-del-40-i-consumi-energetici/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,EMILIA-ROMAGNA,ITALIA",SERGIO MATALUCCI,2024-02-14,Voilàp investe 3 milioni in fotovoltaico e sensori per ridurre del 40% i consumi energetici,"Voilàp ha installato pannelli fotovoltaici sui propri stabilimenti produttivi, integrandoli con soluzioni di sensoristica e gestione dati per ottimizzare i consumi energetici dei siti produttivi in Emilia Romagna. La società ha spiegato che l’investimento totale è stato di circa 3 milioni di euro.
“La capacità complessiva su tutti gli stabilimenti è di circa 1.6-1.7 MW. Gli impianti sono stati installati sui 5 capannoni di Limidi (1.3 MW) e sul nuovo stabilimento di Carpi in uso a Elumatec Italia (0.2 MW). Il residuo è tra Fiesco, Muhlacker e Rimini. L’installazione dei pannelli di Limidi è avvenuta nel corso del Q2 – Q3 2023 e sono al momento tutti operativi”, ha commentato la società a pv magazine Italia.
Su Limidi sono stati installati 3.300 moduli, con inverter. La società non ha però spiegato la tecnologia dei moduli usati.
Secondo il gruppo modenese, l’intervento permetterà agli stabilimenti un’autonomia energetica per circa il 40% dei propri consumi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Voilap_Area_3-150x150.jpg,italy
3,https://www.pv-magazine.it/2024/02/14/stoccaggio-bw-ess-e-penso-power-entrano-nel-mercato-italiano-grazie-a-jv-con-acl-energy/,"BATTERIE,FINANZA,MERCATI & POLITICHE,STOCCAGGIO,SVILUPPI DI MERCATO,ITALIA,LOMBARDIA,PIEMONTE,PUGLIA",SERGIO MATALUCCI,2024-02-14,"Stoccaggio, BW ESS e Penso Power entrano nel mercato italiano grazie a JV con ACL Energy","ACL Energy, società di sviluppo di progetti per lo stoccaggio con sede a Milano, ha formato una Joint Venture con BW ESS, azienda dedicata alla costruzione di batterie su larga scala, e Penso Power, uno sviluppatore e gestore di progetti BESS con sede a Londra.
“Questa Joint Venture segna l’ingresso di BW ESS e Penso Power nel mercato italiano, che si prospetta essere uno tra i più attivi in Europa per i progetti di accumulo di energia elettrica stand-alone. ACL Energy, BW ESS e Penso Power diventeranno soci, finanziando congiuntamente le spese di tre progetti in fase di sviluppo, per una capacità complessiva di 395 MW”, hanno scritto le tre società in un comunicato stampa congiunto.
Il progetto in Lombardia (111 MW) e il progetto in Puglia (97 MW) hanno già presentato istanza di Autorizzazione Unica presso il Ministero dell’Ambiente e della Sicurezza Energetica (MASE). Il progetto in Piemonte (187 MW) sarà invece presentato al Ministero entro la fine dell’anno, hanno confermato le aziende.
Le società non hanno fornito una stima degli investimenti, ma hanno fornito delle indicazioni di massima a pv magazine.
“L’investimento dipenderà dalla decisione finale sulla durata del progetto in ciascun sito; è probabile che in Italia si realizzino progetti di durata maggiore rispetto ad altri. L’energia totale distribuita nei tre siti potrebbe raggiungere i 2 GWh. Sulla base della stima di Terna dei costi di investimento complessivi, ciò equivarrebbe a circa 435 milioni di euro”, Richard Thwaites, AD di Penso Power, ha spiegato a pv magazine Italia.
Terna, il gestore della rete di trasmissione nazionale, stima nel recente Rapporto sulla Adeguatezza per il Sistema Elettrico Italiano che il paese avrà infatti bisogno di circa 27 GW di capacità di stoccaggio di energia entro il 2033.
“Siamo entusiasti di questa partnership e non vediamo l’ora di lavorare con Penso Power e ACL per realizzare questi tre progetti attuando le “best practice” che abbiamo acquisito in altri mercati”, ha commentato nel comunicato Roberto Jimenez, Executive Director di BW ESS. Simile il commento di Penso Power, che considera l’Italia “un mercato prioritario”.
BW ESS e Penso Power si sono serviti della consulenza legale di Bird & Bird. ACL Energy è stata assistita nell’operazione dallo studio legale Eversheds Sutherland.
“Queste collaborazioni strategiche ci avvicinano al nostro obiettivo di sviluppare una pipeline di circa 5 GW da far entrare in funzione entro il 2030 per sostenere l’integrazione delle fonti rinnovabili nel nostro Paese”, ha commentato a pv magazine Italia Nicola Locascio di ACL Energy. Locascio è stato inserito nella lista Forbes 100 Under 30 Italia 2020.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/ACL-Energy-Milano-150x150.jpg,italy
4,https://www.pv-magazine.it/2024/02/14/iliad-firma-tre-nuovi-ppa-solari-in-europa/,"MERCATI & POLITICHE,SVILUPPI DI MERCATO,FRANCIA,ITALIA,LAZIO,POLONIA",GWÉNAËLLE DEBOUTTE,2024-02-14,Iliad firma tre nuovi PPA solari in Europa,"Il gruppo Iliad, società madre dell’operatore telefonico Free, prosegue la sua politica di fornitura di energia elettrica verde con la firma di tre nuovi CPPA solari in Francia, Italia e Polonia.
Dopo aver firmato nel febbraio 2023 un PPA con Engie relativo a un parco solare da 20,5 GWh/anno nelle Landes , il gruppo si rivolge ancora una volta alla società energetica francese: dal 1° aprile 2025 acquisterà per 15 anni l’elettricità prodotta dal suo futuro parco fotovoltaico che sarà costruito a Sainte-Gemme nella Charente-Maritime. Questo avrà una produzione elettrica stimata di 34,5 GWh all’anno.
Il progetto è stato realizzato in particolare in collaborazione con APAGESMS (Associazione di Genitori e Amici Gestori di Istituti Sociali e Medico-Sociali) che gestisce il Servizio di insediamento e di assistenza al lavoro (ESAT) della Ferme de Magné. Ciò consentirà di sviluppare, in collaborazione con un allevatore locale, una nuova attività di manutenzione della vegetazione del parco solare da parte dei dipendenti ESAT e di promuovere il nuovo parco solare come oggetto educativo per i numerosi visitatori e gruppi scolastici.
In Italia, Iliad Italia ha firmato un primo contratto di acquisto di energia rinnovabile della durata di 10 anni con Statkraft, produttore europeo di energie rinnovabili. Dal 1° gennaio 2025 Iliad Italia acquisterà l’energia elettrica prodotta da un parco solare situato a Latina, nel Lazio. Con una capacità nominale di 27,9 MW, l’impianto produrrà 48 GWh di elettricità all’anno ed è gestito dal produttore energetico indipendente Sonnedix.
In Polonia, Play, numero uno del mobile nel Paese e filiale di Iliad, ha firmato un primo contratto di acquisto di energia elettrica con Statkraft relativo ad un parco solare situato nella città di Resko. Dal 1° gennaio 2025 e per un periodo di 10 anni, Statkraft fornirà a Play 34,2 GWh all’anno di elettricità da fonti rinnovabili. “Nel panorama energetico locale, ancora dominato dai combustibili fossili, la firma di questo PPA è un segnale significativo”, ha affermato Iliad in un comunicato stampa.
In totale, i tre impianti solari greenfield rappresentano una nuova capacità installata di 89,5 MW, per un volume prodotto annuo di 116,7 GWh. Il gruppo telefonico punta a coprire il 13% del proprio consumo di elettricità tramite PPA rinnovabili nel 2025.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/iliad-150x150.jpg,italy
5,https://www.pv-magazine.it/2024/02/14/completato-limpianto-fotovoltaico-per-una-galleria-di-caserta/,"INSTALLAZIONI E IMPIANTI,CAMPANIA,ITALIA",LARA MORANDOTTI,2024-02-14,Completato l’impianto fotovoltaico per una galleria di Caserta,"Lo scorso giugno avevamo dato notizia dell‘avvio dei lavori, da parte di Anas, per la costruzione dell’impianto fotovoltaico da 254 kW presso la galleria Parco della Reggia, lungo la Strada Statale 700 “della Reggia di Caserta”.
La finalità è prevalentemente alimentare con energia rinnovabile l’impianto di illuminazione della galleria.
Oggi, l’impianto è stato ultimato nei tempo previsti e l’azienda che ha curato la progettazione esecutiva, Techproject, ha raccontato qualche dettaglio in più. “Oltre al campo fotovoltaico, composto da circa 500 pannelli, sono stati realizzati un’apposita recinzione ed un sistema di controllo dell’opera tramite telecamere e pali per l’illuminazione”.
Allo stato attuale, sono in fase di completamento le ultime procedure amministrative finalizzate all’allaccio elettrico dell’impianto”, ha spiegato Techproject, che aggiunge: “La produzione stimata annua dell’impianto ridurrà di circa 1/8 il consumo energetico della galleria”.
L’investimento complessivo è stato pari a circa 700 mila euro.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/anas-150x150.jpg,italy
6,https://www.pv-magazine.it/2024/02/14/ardian-investe-in-un-sistema-di-accumulo-da-385-mw/,"BATTERIE,STOCCAGGIO,EUROPA OCCIDENTALE,FINLANDIA",LARA MORANDOTTI,2024-02-14,"Ardian investe in un sistema di accumulo da 38,5 MW","Attraverso il suo fondo Ardian Clean Energy Evergreen Fund (ACEEF), Ardian ha per la prima volta investito nell’asset BESS. Il progetto di accumulo di energia a batteria a Mertaniemi, in Finlandia, riguarda un sistema con una utility scale da 38,5 MW a supporto della rete elettrica finlandese.
Per la realizzazione del progetto, che dovrebbe essere completato nella primavera del 2025, è determinante la collaborazione con eNordic, la piattaforma operativa di Ardian al servizio dei Paesi del Nord. Al momento, il portafoglio di investimenti di Ardian nelle energie rinnovabili nei paesi nordici ammonta ora a 1,2 miliardi di euro. e comprende 500 MW di parchi eolici.
“Il progetto è in linea con la strategia ACEEF in Finlandia, che mira ad acquisire e aggregare risorse di energia eolica e solare per beneficiare delle economie di scala e utilizzare meglio i punti di interconnessione della rete, sviluppando risorse di stoccaggio delle batterie. Ciò fa seguito all’acquisizione di due parchi eolici in Finlandia nel 2023, per un totale di oltre 27 MW”, spiega Ardian.
Ardian racconta che secondo Bloomberg New Energy Finance, il segmento BESS è destinato a crescere in modo significativo, passando dagli attuali 11 GWh di capacità installata in Europa a 75 GWh entro il 2030.
Il progetto di stoccaggio dell’energia delle batterie a Mertaniemi è una joint venture tra ACEEF e Lappeenrannan Energia, società energetica municipale finlandese. Oltre al sistema di accumulo, il progetto prevede lo sviluppo di strutture per proteggere le batterie da condizioni meteorologiche estreme e supporterà il bilanciamento tra produzione e consumo nella rete elettrica.
“L’investimento in un nuovo sistema di accumulo di batterie, che rappresenta una novità assoluta per il fondo di Ardian per l’energia pulita, è una parte essenziale della nostra strategia in Finlandia. Abbiamo individuato un’opportunità per ampliare la capacità eolica della Finlandia e connettere la tecnologia di stoccaggio delle batterie per creare un sistema energetico equilibrato e produttivo”, ha dichiarato Benjamin Kennedy, amministratore delegato infrastrutture rinnovabili di Ardian.
Ero Auranne, CEO di eNordic ha invece spiegato che il mercato energetico nordico è in anticipo rispetto alla transizione energetica, in gran parte a causa del volume degli sviluppi tecnologici emergenti.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/enel-energy-storage-texas-150x150.jpg,italy
