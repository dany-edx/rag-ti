url,tag,author,updated_date,title,contents
https://www.pv-magazine.it/2023/09/27/aumento-produzione-eolica-e-diminuzione-della-domanda-spingono-prezzi-dellelettricita-ue-al-ribasso/,"MERCATI & POLITICHE,SVILUPPI DI MERCATO,BELGIO,EUROPA OCCIDENTALE,FRANCIA,GERMANIA,ITALIA,PORTOGALLO,SPAGNA",SERGIO MATALUCCI,"SETTEMBRE 27, 2023",Aumento produzione eolica e diminuzione della domanda spingono prezzi dell’elettricità UE al ribasso,"Nella terza settimana di settembre, i prezzi dei mercati europei dell’elettricità sono diminuiti rispetto alla settimana precedente. Il calo è dovuto alla diminuzione della domanda e a un significativo aumento della produzione di energia eolica in diversi mercati, che ha compensato l’aumento dei prezzi del gas e della CO2. Il 25 settembre i futures sul gas TTF hanno raggiunto il livello più alto dall’inizio di aprile e il 18 settembre il Brent ha raggiunto il prezzo di liquidazione più alto dal novembre 2022. Lo ha scritto AleaSoft Energy Forecasting.
La produzione di energia eolica, nella settimana del 18 settembre, ha fatto registrato un aumento da una settimana all’altra nella maggior parte dei mercati analizzati da AleaSoft Energy Forecasting. L’aumento maggiore, pari al 295%, è stato registrato nel mercato italiano, seguito dal 210% nel mercato tedesco.
Nella settimana del 18 settembre, la domanda di elettricità è diminuita in tutti i mercati analizzati rispetto alla settimana precedente. Il calo maggiore, pari al 9,2%, è stato registrato nel mercato olandese, seguito da quello spagnolo con un calo del 5,1%. Il calo minore è stato registrato in Germania, con una diminuzione dello 0,3%. Negli altri mercati analizzati, il calo della domanda variava dall’1,8% del Belgio al 4,2% del Portogallo.
“Nella settimana del 18 settembre, la produzione di energia solare è diminuita in quasi tutti i mercati analizzati rispetto alla settimana precedente. Il mercato tedesco ha registrato il calo maggiore, pari al 22%. Gli altri mercati in cui la produzione di energia solare è diminuita sono la Francia, con un calo del 2,0%, e l’Italia, con un calo del 18%. L’eccezione a questa tendenza è stata la Penisola Iberica, dove la produzione è aumentata del 12% rispetto alla settimana precedente”, ha scritto la società di consulenza spagnola che, settimana scorsa, aveva previsto una diminuzione della produzione di energia solare anche in Spagna.
Per la settimana del 25 settembre, secondo le previsioni di produzione di energia solare di AleaSoft Energy Forecasting, si prevede un aumento in tutti i mercati analizzati.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/27/spagna-chiude-il-2022-con-centomila-posti-di-lavoro-legati-al-fv-seconda-in-europa-italia-indietro/,"COMPONENTISTICA PER MONTAGGIO,INDUSTRIA & FORNITORI,MERCATI & POLITICHE,SVILUPPI DI MERCATO,GERMANIA,ITALIA,PAESI BASSI,POLONIA,SPAGNA",PILAR SÁNCHEZ MOLINA,"SETTEMBRE 27, 2023","Spagna chiude il 2022 con centomila posti di lavoro legati al FV, seconda in Europa; Italia indietro","Dei 648.000 lavoratori del settore fotovoltaico in Europa nel 2022, 100.000 sono in Spagna. Dal 2021 al 2022, la forza lavoro nel settore solare dell’UE è cresciuta di quasi 200.000 unità. La Polonia è in testa all’Unione nel 2022 per quanto riguarda la creazione di posti di lavoro nel settore solare, grazie al suo ampio settore solare residenziale, con quasi 150.000 posti di lavoro nel blocco. Seguono Spagna e Germania, ciascuna con circa 100.000 lavoratori, secondo l’ultimo SolarPower Europe EU Solar Jobs Report 2023.
Come negli anni precedenti, con l’84% del totale, il segmento dell’installazione continua a dominare la quota di dipendenti. Il settore del funzionamento e della manutenzione degli impianti rappresenta l’8% della forza lavoro, mentre i posti di lavoro strategici ad alto valore nel settore manifatturiero rappresentano oltre il 7% dei posti di lavoro.
In Spagna, la percentuale di persone impiegate negli impianti su tetto è aumentata in modo significativo, passando dal 28% nel 2020 al 44% nel 2021, fino a raggiungere il 52% nel 2022. Secondo SolarPower Europe, è la prima volta che le installazioni su tetto rappresentano più della metà di tutti i posti di lavoro in Spagna. Di conseguenza, i primi sette mercati hanno ora una quota di occupazione legata ai tetti superiore al 50%. Anche in Germania, il 68% delle posizioni equivalenti a tempo pieno (FTE) proviene dal segmento delle coperture, mentre in Francia la percentuale è del 59%.
Secondo i dati dell’associazione, il settore raggiungerà le 800.000 unità nel 2023 e 1,2 milioni nel 2027, se si realizzerà lo scenario più probabile per la crescita del mercato solare dell’Unione Europea previsto da SolarPower Europe nel suo rapporto annuale, Global Market Outlook for Solar Power, 2023 – 2027, lo scenario medio, secondo il quale la nuova capacità solare installata raggiungerà i 341 GW (DC), riflettendo un tasso di crescita del 43% rispetto ai 239 GW installati nel 2022.
L’Italia è al quinto posto in Europa per numero di lavoratori nel settore, dopo Polonia, Spagna, Germania e Paesi Bassi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/27/lavoro-vexuvo-settore-fv-potrebbe-offrire-numero-di-lavori-comparabile-allautomotive/,"MERCATI & POLITICHE,SVILUPPI DI MERCATO,ITALIA",SERGIO MATALUCCI,"SETTEMBRE 27, 2023","Lavoro, vexuvo: settore FV potrebbe offrire numero di lavori comparabile all’automotive","pv magazine: Una fonte mi diceva che sta avendo grandi difficoltà a trovare forza lavoro, specialmente giovani per lavori in cantiere, spiegando che l’ingegnere fresco di laurea/abilitazione preferisce un lavoro d’ufficio. Una seconda fonte mi spiegava anche che le cose stanno cambiando perché diversi professionisti sono nuovamente disponibili dopo la “bolla” del 110%. Quale la vostra prospettiva? È difficile trovare personale qualificato al momento?
Filippo Fontana, fondatore e COO di vexuvo: Come spesso accade la verità sta nel mezzo. Iniziative come quella del 110 creano un’immediata e ingente richiesta di posti di lavoro, ma che purtroppo non possono essere garantiti nel tempo. Gli sforzi dovrebbero essere rivolti a creare professionalità e posti di lavoro duraturi nel tempo. In questo modo si lascia un know how importante a vantaggio di tutto il sistema Paese.
Come abbiamo scritto in diverse occasioni, anche a Rimini, l’interesse dei giovani sembra esserci. Quale il vostro punto di vista in merito? Percepite un coinvolgimento delle nuove generazioni nel mondo delle rinnovabili?
FF: Assolutamente si. Anche noi vediamo l’interesse. Percepiamo il coinvolgimento e anche la motivazione profonda. Ovviamente sui giovani le imprese devono investire e, soprattutto in questo momento così dinamico da un punto di vista del turnover, risulta
più rischioso che in passato: investire in giovani che tendono a muoversi con più flessibilità.
In quali aree geografiche esistono queste possibilità lavorative?
FF: Diremmo in tutta Italia. Tra l’altro un altro fenomeno che stiamo osservando è la volontà di molti di non muoversi dalle loro città, questo potrebbe portare le imprese a investire anche in province più piccole e nel Sud.
La ricerca del Censis commissionata da Assosomm, l’Associazione Italiana delle Agenzie per il Lavoro, riporta a maggio che oltre 150.000 nuovi posti di lavoro potrebbero essere creati nei prossimi 3/4 anni. Questa valutazione potrebbe cambiare in funzione delle difficoltà che il settore fotovoltaico sta affrontando, soprattutto dalla parte di produzione di moduli, ma forse anche in parte sul versante impianti, per lo più a causa di decisioni politiche che stanno di fatto rallentando le installazioni?
FF: Questo forse è il nodo cruciale, problema annoso del sistema imprenditoriale italiano non solo nel settore del fotovoltaico. 150.000 posti di lavoro sono necessari pee raggiungere gli obiettivi. Al momento gli obiettivi non li stiamo raggiungendo. Ed è un cane che si morde la coda: come fa un’impresa a investire su formazione e persone se non riesce ad avere certezza di quanti impianti potrà realizzare? La certezza dell’investimento è legata alla volontà politica nazionale, la certezza dei processi autorizzativi è fondamentale per poter programmare un settore che, visti i numeri, potrebbe essere pari a quello dell’automotive.
Tra le principali professioni nel fotovoltaico la ricerca suggerisce che le più ricercate dovrebbero essere: tecnico esperto e designer in sistemi fotovoltaici e celle fotovoltaiche, tecnico manifatturiero di scaldabagni solari, elettricista specializzato, tecnico installatore del solare, consulente vendite di impianti fotovoltaici. Quali di queste professioni non dovrebbe risentirne in caso di parziale crisi del settore?
FF: Non vedo scenari di crisi nel lungo periodo. La transizione è ineluttabile. Può andare più lenta o più veloce, ma non si può che andare in una direzione. Per cui tutte queste professionalità avranno ampio spazio sul mercato anche in futuro. Aggiungerei comunque che lo scenario del lavoro è cambiato in assoluto, non esiste più la posizione che coprirai tutta la vita, le generazioni precedenti potevano lavorare 30 anni in uno stesso settore con cambi minimi al modo di lavorare, oggi in 30 anni gli scenari si rivoluzionano costantemente. A mio parere sta alle imprese il ruolo di guida in questo nuovo scenario.
Il rapporto suggerisce che i lavoratori in somministrazione rappresentano il 16,5% di tutti gli occupati a tempo determinato, 2 anni fa erano il 14%. “Entro 90 giorni dalla cessazione di un contratto a termine in somministrazione, il 68.9% di coloro che hanno terminato una missione, ha attivato un nuovo rapporto di lavoro. Nei contratti di lavoro a termine non in somministrazione, solamente il 47.7% dei lavoratori ha avuto una nuova attivazione,” si legge nel rapporto. Questo vuol dire che le rinnovabili potrebbero essere per natura più compatibili con questa forma di rapporto di lavoro?
FF: Bisognerebbe comparare questo dato con altri settori. In ambito di energia rinnovabile utility scale, in base alla mia esperienza, posso dire con certezza che le risorse, anche le più giovani, costituiscono gli asset più strategici per le nostre imprese. Il tema delle assunzioni a tempo determinato è quindi un non tema.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/27/bei-approva-finanziamento-quadro-di-17-miliardi-a-solaria-48-gw-in-spagna-382-mw-in-italia-e-375-mwportogallo/,"FINANZA,INSTALLAZIONI E IMPIANTI,LEGGI & ATTI,MERCATI & POLITICHE,POLITICA,SVILUPPI DI MERCATO,ITALIA,SARDEGNA,SPAGNA",SERGIO MATALUCCI,"SETTEMBRE 27, 2023","BEI approva finanziamento quadro di 1,7 miliardi a Solaria: 4,8 GW in Spagna, 382 MW in Italia e 375 MW in Portogallo","La Banca europea per gli investimenti (BEI) ha approvato un finanziamento quadro di 1,7 miliardi di euro a favore di Solaria per la costruzione di circa 120 centrali fotovoltaiche. Situate per lo più in Spagna, ma anche in Italia e Portogallo, avranno una capacità totale di circa 5,6 GW e produrranno circa 9,29 TWh all’anno.
Solaria, che in Italia ha per ora solo due impianti in Sardegna, presenterà domani la sua strategia a investitori e analisti. Nel mentre abbiamo ottenuto ulteriori dettagli del finanziamento quadro. “La capacità prevista sarà distribuita come segue: Spagna (4.845 MW), Italia (382 MW), Portogallo (375 MW)”, ha spiegato la BEI a pv magazine.
L’entrata in funzione delle centrali è prevista per la fine del 2028. Si tratta dell’operazione di finanziamento più ambiziosa realizzata finora da Solaria. Il focus di Solaria sul mercato spagnolo non vuol dire però che la BEI consideri il mercato fotovoltaico secondario.
“Nel 2023, la BEI mantiene una forte pipeline di investimenti verdi in tutta Italia. Si tratta di una continuazione della forte spinta del 2022 per mitigare l’impatto della crisi energetica e la necessità di ridurre la dipendenza dell’Unione Europea dai combustibili fossili russi. Nel 2022 il Gruppo BEI ha destinato il 55% delle risorse totali in Italia, pari a 5,52 miliardi di euro, al sostegno di progetti verdi che contribuiscono a promuovere l’azione per il clima, la transizione energetica e lo sviluppo delle energie rinnovabili e della mobilità sostenibile nel Paese. Si tratta di un record per il Gruppo BEI in Italia, sia in termini di volume che di percentuale degli investimenti complessivi,” ha detto a pv magazine Italia un addetto stampa.
La BEI finanzia progetti in un ampio spettro di regioni dell’UE, non solo a basso reddito. L’ubicazione in una regione a basso reddito o in una regione di coesione non è una condizione per il finanziamento di un progetto. Tuttavia, la coesione sociale ed economica è stata una delle ragioni originarie della fondazione della Banca europea per gli investimenti nel 1958 e rimane una delle sue priorità principali. “Pertanto, sottolineiamo quando un’operazione ha un impatto in una regione di coesione”. La Polonia è uno dei principali beneficiari dei finanziamenti per la coesione. La BEI sta approvando accordi per rinnovabili nel Paese, tra cui una dei più grandi parchi eolici offshore al mondo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/27/brief-sullindustria-fotovoltaica-cinese-tcl-zhonghuan-e-longi-abbassano-i-prezzi-dei-wafer/,"FINANZA,MERCATI & POLITICHE,SVILUPPI DI MERCATO,CINA",VINCENT SHAW,"SETTEMBRE 27, 2023",Brief sull’industria fotovoltaica cinese: TCL Zhonghuan e Longi abbassano i prezzi dei wafer,"Longi e TCL Zhonghuan hanno abbassato i prezzi dei loro wafer questa settimana. Longi lo ha ridotto da 182 milioni dell’8,28% su base mensile, portandolo a 3,38 CNY (0,46 dollari). TCL Zhonghuan offre ora wafer di silicio di tipo p da 150 um nelle dimensioni di 182 mm, 210 mm e 218,2 mm a 3,1, 4,08 e 4,41 CNY.
I wafer di tipo n da 130 μm, di dimensioni comprese tra 182 e 210 mm, hanno un prezzo di 3,2 e 4,2 CNY, entrambi in calo di 0,27 CNY rispetto al mese. I wafer di tipo N da 110 μm, nei formati da 182 mm e 210 mm, hanno ora un prezzo di 3,08 e 4,03 CNY, in calo di 0,26 CNY rispetto ad agosto.
L’Associazione cinese dell’industria fotovoltaica (CPIA) afferma che ad agosto la produzione di polisilicio è aumentata dell’1,7% su base mensile e del 26,2% su base annua. La produzione di wafer di silicio è aumentata del 12,4% su base mensile e del 74,2% su base annua.
La produzione di celle ha registrato un aumento sequenziale del 2,6% e un incremento del 56,4% su base annua. La produzione di moduli è diminuita dell’1,1% su base mensile, ma è aumentata del 66,2% su base annua. La produzione di inverter, invece, è scesa del 9,5% su base mensile ma è aumentata del 67,4% su base annua.
Robotco Intelligent Technology (Robotechnik) ha dichiarato di aver firmato un contratto da 165 milioni di CNY con TP Solar, una sussidiaria dell’indiana Tata Power Company Ltd. L’azienda cinese produttrice di impianti fotovoltaici afferma che il nuovo contratto rappresenta un significativo aumento di valore rispetto ai precedenti accordi con Tata Power e le sue consociate.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/27/impianto-fotovoltaico-da-135-mw-per-lo-stabilimento-di-carburatori/,"INSTALLAZIONI E IMPIANTI,ITALIA,LOMBARDIA",LARA MORANDOTTI,"SETTEMBRE 27, 2023","Impianto fotovoltaico da 1,35 MW per lo stabilimento di carburatori","Plenitude, la Società Benefit di Eni, ha di recente firmato un contratto come ECP contractor con Dell’Orto, azienda specializzata nella costruzione di carburatori, sistemi di iniezione elettronica, corpi farfallati e centraline elettroniche.
L’accordo prevede la costruzione di un impianto fotovoltaico da 1,35 MW presso lo stabilimento di Cabiate (CO) per alimentare le attività al suo interno.
“Anche per le aziende del nostro settore i requisiti di sostenibilità stanno diventando cogenti, all’interno di questi la transizione energetica è un pilastro imprescindibile. In quest’ottica si inserisce l’accordo con Plenitude, un progetto importante che ci consente un notevole passo avanti verso l’utilizzo di energia pulita, garantendoci allo stesso tempo un efficientamento energetico ed un miglioramento di immagine verso i clienti”, ha dichiarato Luca Dell’Orto, Amministratore Delegato di Dell’Orto.
Gli interventi verranno realizzati, finanziati e garantiti da Plenitude e Dell’Orto pagherà un corrispettivo fisso per 10 anni, relativo alla fornitura dell’energia elettrica prodotta dall’impianto, che gli permetterà di avere una maggiore certezza della spesa migliorando al contempo la propria efficienza energetica. Finito tale periodo Dell’Orto acquisirà la titolarità dell’impianto”, ha spiegato Plenitude in un comunicato.
“Questo accordo, che si inserisce in un più ampio progetto di collaborazione congiunta di Eni Sustainable B2B e Dell’Orto, è in linea con la nostra strategia di creare valore attraverso la transizione energetica e di azzerare, entro il 2040, le emissioni nette di CO2 Scope1, 2 e 3”, ha commentato Pasquale Cuzzola, Direttore Retail Italian Market di Plenitude.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/09/27/il-piu-grande-impianto-solare-galleggiante-dellindonesia-verso-i-500-mw/,"INSTALLAZIONI E IMPIANTI,MERCATI & POLITICHE,POLITICA,INDONESIA",ANGELA SKUJINS,"SETTEMBRE 27, 2023",Il più grande impianto solare galleggiante dell’Indonesia verso i 500 MW,"La centrale fotovoltaica galleggiante di Cirata, situata nel lago artificiale di Cirata nel Giava Occidentale, in Indonesia, dovrebbe iniziare a produrre 145 MW entro la fine di quest’anno. Questa settimana, le due società che gestiscono il progetto – Masdar e il generatore di elettricità con sede in Indonesia PLN Nusantara Power – hanno concordato di espandere il più grande impianto fotovoltaico galleggiante dell’Indonesia a 500 MW.
Le società non hanno specificato quando sarà completata la seconda fase del progetto.
A gennaio 2020, Masdar ha dichiarato di aver firmato un accordo di acquisto di energia (PPA) con PT Perusahaan Listrik Negara, un’azienda elettrica di proprietà del governo, per costruire quello che, a suo dire, sarebbe stato il più grande progetto fotovoltaico galleggiante del sud-est asiatico.
Il progetto può generare 500 MW perché il Ministero dei Lavori Pubblici e delle Abitazioni indonesiano consente di utilizzare fino al 20% della copertura idrica per le energie rinnovabili, secondo il comunicato stampa. L’amministratore delegato di Masdar, Mohamed Jameel Ramahi, ha affermato che il progetto si spinge oltre i limiti.
Un recente studio ha dimostrato che l’Indonesia offre possibilità per il fotovoltaico galleggiante su 2.719 specchi d’acqua adatti, con 271.897 MW di capacità potenziale e 369.059 GWh/anno di generazione potenziale. Secondo i dati raccolti dall’Agenzia Internazionale per le Energie Rinnovabili (IRENA), alla fine del 2022 l’Indonesia aveva 291 MW di capacità solare installata.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
