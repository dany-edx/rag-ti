url,tag,author,updated_date,title,contents
https://www.pv-magazine.it/2023/04/28/legambiente-vuole-linee-guida-per-impianti-fotovoltaici-nei-centri-storici/,"LEGGI & ATTI,MERCATI & POLITICHE,POLITICA,ITALIA",SERGIO MATALUCCI,"APRILE 28, 2023",Legambiente vuole linee guida per impianti fotovoltaici nei centri storici,"Legambiente chiede di definire delle linee guida a livello nazionale per installare impianti fotovoltaici in centri storici. “Ci sono diverse opzioni: tegole, impianti colorati e impianti in zone meno visibili,” Katiuscia Eroe, responsabile energia di Legambiente, ha detto a pv magazine Italia. “Si possono fare tante scelte, basta farne una”.
Eroe menziona la Sala Nervi del Vaticano come un esempio virtuoso. Il Paese più piccolo al mondo ha installato oltre 2.000 pannelli fotovoltaici sul tetto di uno degli edifici principali. I pannelli non sono visibili dal suolo.
“Per noi il fotovoltaico è una priorità, ad esclusione di quelli che possono essere quegli edifici con un valore storico di un certo tipo. Ma sono solo poche eccezioni”, ha spiegato Eroe.
Il decreto del Ministero della Transazione energetica (Mite) di settembre 2022 ha dato attuazione alle norme previste dal decreto Energia, semplificando le procedure per i nuovi impianti fino a 200 kW, teoricamente realizzabili nell’ambito dell’edilizia libera come opere di manutenzione ordinaria nei centri storici, quindi senza necessità di autorizzazioni comunali. Questo però non è il caso in tutta Italia.
“Ci sono tanti comuni e regioni che sono indietro rispetto all’adeguamento delle normative nazionali. Per esempio in Umbria. Nonostante la normativa nazionale che consente le installazione degli impianti, i comuni e le regioni, se vogliono, possono fare opposizione. E la fanno. Per esempio basta non aggiornare un regolamento edilizio”, ha commentato la responsabile energia di Legambiente.
Secondo Legambiente, servirebbero degli indirizzi nazionali “che possano dare delle linee guida a sovraintendenze, regioni e comuni”.
Ci sono però delle realtà locali che stanno procedendo con interventi in centri storici. Questo, per esempio, il caso del comune di Ferla, in provincia di Siracusa, che ha installato un impianto integrato nel centro storico attraverso una comunità energetica rinnovabile e solidale. Anche Firenze sta cambiando il regolamento comunale. “Se lo fa Firenze, è chiaro che tutti i comuni lo possono fare”.
Eroe aggiunge che la Puglia è un modello di riferimento per lo sviluppo solidale delle rinnovabili. Le famiglie meno abbienti hanno avuto un supporto per realizzare impianti per l’autoconsumo, con l’elettricità non consumata venduta poi sul mercato. La regione utilizza infine i fondi derivanti dalla vendita dell’elettricità non consumata dalle famiglie per nuovi investimenti in fotovoltaico.
In generale Legambiente chiede di lavorare a un’armonizzazione delle regole, anche per gli impianti utility-scale. “Oggi continuiamo a installare gli impianti su larga scala con una legislazione obsoleta di 10 anni fa”, ha detto Eroe.
Nell’ultimo rapporto annuale sui comuni rinnovabili, Legambiente ha scritto che, a fronte di un investimento di 80 miliardi di euro, l’Italia potrebbe realizzare 60 GW di nuova potenza in 3 anni. Questo, secondo Elettricità Futura, avrebbe permesso di sostituire il 70% del gas russo. Legambiente pubblicherà il prossimo rapporto annuale a inizio giugno.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/28/in-arrivo-oltre-1-mw-di-fotovoltaico-sul-tetto-di-uno-stabilimento-bresciano-di-estrusione/,"INSTALLAZIONI E IMPIANTI,ITALIA,LOMBARDIA",LARA MORANDOTTI,"APRILE 28, 2023",In arrivo oltre 1 MW di fotovoltaico sul tetto di uno stabilimento bresciano di estrusione,"L’installatore F.lli Franchini ha iniziato da qualche giorno i lavori per la realizzazione del nuovo impianto fotovoltaico da 1.250 kW sul tetto dello stabilimento dell’azienda APS Arosio Extrusion a Porzano di Leno, in provincia di Brescia, che sta intraprendendo da tempo un percorso  di efficientamento energetico.
Più del 30% del fabbisogno complessivo di energia elettrica dello stabilimento sarà soddisfatta dopo la messa in rete dell’impianto fotovoltaico dotato di moduli che verranno installati in modo complanare ai tetti shed/falda e che permetteranno una resa ottimale sia nel senso della produzione energetica da fonte solare, sia per quanto riguarda la performance in termini di prestazione in potenza nel tempo.
L’attività di estrusione è altamente energivora e i siti produttivi APS Arosio di Mariano del Friuli (Gorizia) e di Porzano di Leno, dove verrà installato il fotovoltaico, garantiscono all’azienda una capacità produttiva di oltre 23.000 tonnellate di estrusi di alluminio l’anno.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/28/clementy-group-rinuncia-a-investire-95-milioni-di-euro-in-fimer/,"INVERTER,MERCATI & POLITICHE,SVILUPPI DI MERCATO,ITALIA",EMILIANO BELLINI,"APRILE 28, 2023",Clementy Group rinuncia a investire 95 milioni di euro in Fimer,"La società di investimenti britannica Clementy Group ha deciso di abbandonare un piano per investire 95 milioni di euro nel produttore italiano di inverter Fimer.
“Il 27 aprile 2023, il Gruppo Clementy ha risolto il Contratto di investimento a causa delle varie inadempienze degli azionisti di Fimer”, ha dichiarato Clementy Group in una nota. “Nonostante la disponibilità del Gruppo Clementy a sostenere il piano concordato, anche a mezzo di una proposta di Proof of Funds di 50 milioni di euro e l’esborso iniziale di 30 milioni di euro, gli azionisti di Fimer, oltre a compiere vari e ripetuti inadempimenti al Contratto di Investimento e numerose irregolarità, non hanno dotato il Gruppo Clementy degli strumenti necessari per procedere con l’investimento.”
In particolare, gli azionisti di Fimer non avrebbero compiuto le azioni necessarie ad avviare l’investimento di Clementy. “Inoltre, come recentemente evidenziato dal Tribunale di Arezzo, gli azionisti di Fimer non sono riusciti a garantire una governance continuativa della società, (…) portando uno degli istituti di credito a sospendere le linee di credito ad essa riservate”, ha aggiunto Clementy Group, sostenendo che Fimer avrebbe accumulato un debito di circa 300 milioni di euro.
Al momento della pubblicazione, Fimer non ha risposto alla richiesta di pv magazine di fornire un commento in merito alle dichiarazioni di Clementy Group.
Fimer aveva annunciato un rilancio industriale dopo essere entrata in procedura concordataria presso il tribunale di Arezzo a settembre. La società aveva precedentemente presentato istanza di protezione dei creditori presso lo stesso tribunale a febbraio. Secondo la normativa italiana, la procedura concordataria è una transazione contrattuale tra un debitore e i suoi creditori. L’accordo offre a un’azienda la possibilità di ristrutturare i propri obblighi di debito e continuare ad operare con continuità.
A fine giugno la società aveva presentato al tribunale di Arezzo anche il suo nuovo piano industriale.
Fimer ha due stabilimenti di inverter in Italia e uno in India. Aveva acquisito il business degli inverter del gruppo svizzero ABB nel 2020. L’azienda impiega più di 1.000 persone in tutto il mondo ed è presente in più di 20 paesi, con centri di formazione locali e siti di produzione
“Il piano di Clementy Group per Fimer prevedeva una significativa espansione sui mercati degli Stati Uniti d’America e sui mercati asiatici, dove Fimer gode di un eccellente vantaggio competitivo sui segmenti premium”, ha dichiarato Clementy Group nella sua nota odierna.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/28/la-spagna-deve-incentivare-le-batterie-e-regolamentare-lidrogeno/,"BATTERIE,MERCATI & POLITICHE,STOCCAGGIO,SVILUPPI DI MERCATO,ITALIA,SPAGNA",SERGIO MATALUCCI,"APRILE 28, 2023",La Spagna deve incentivare le batterie e regolamentare l’idrogeno,"L’aumento della capacità fotovoltaica e il suo impatto sui prezzi del mercato dell’energia elettrica in Spagna hanno suscitato un certo allarme, ma anche un’allerta sulle opportunità di business per le batterie e i sistemi di accumulo in generale. Lo dice AleaSoft Energy Forecasting in un rapporto.
“Sebbene questa situazione sia stata prevista da tempo, sembra cogliere tutti di sorpresa quando arriva il momento. Né le aziende, né i governi, né le normative sono ancora pronte per le batterie. Per gli impianti a batterie è ancora praticamente impossibile ottenere finanziamenti senza sovvenzioni. Mentre esistono già sovvenzioni per i sistemi di accumulo, manca un altro fattore molto importante per l’implementazione diffusa di questi sistemi: una chiara regolamentazione”, ha scritto AleaSoft.
Secondo gli analisti lo stato deve promuovere lo stoccaggio con pagamenti di capacità, considerati necessari per la bancabilità dei progetti.
“Senza i pagamenti per la capacità, tutti gli investimenti richiesti per poter installare tutta la capacità di stoccaggio necessaria non avverranno in tempo per una transizione energetica minimamente fluida e sicura”.
Lo scorso 26 aprile la Spagna ha fatto registrare un nuovo record di produzione istantanea di energia solare fotovoltaica, che ha superato i 15.000 MW. Secondo i dati più recenti dell’operatore di rete spagnolo – Red Eléctrica de España (REE) – la capacità fotovoltaica installata a livello nazionale si attesta ora a 20,3 GW, “un valore che porterà a una chiara revisione al rialzo dell’obiettivo del NECP (Piano Nazionale per l’Energia e il Clima) per il 2030, che attualmente è di 39,2 GW”.
Questo aumento della produzione di energia solare sta portando, già in primavera, con l’aiuto della produzione di energia eolica e della bassa domanda in questo periodo dell’anno, a prezzi molto bassi nelle ore centrali di alcuni giorni.
AleaSoft aggiunge che le previsioni di prezzo a lungo termine con granularità oraria sono necessarie per l’ottimizzazione e il corretto dimensionamento di impianti ibridi di energia rinnovabile, batterie e idrogeno.
“Uno dei ruoli che l’idrogeno verde svolgerà nella decarbonizzazione sarà quello di tecnologia di stoccaggio stagionale dell’energia. La capacità dell’idrogeno di essere prodotto dall’elettrolisi dell’acqua in un elettrolizzatore utilizzando l’elettricità e poi utilizzato per produrre elettricità in una cella a combustibile lo rende uno strumento ideale per immagazzinare energia in grandi quantità e per lunghi periodi di tempo,” ha scritto AleaSoft.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/28/gruppo-fs-continua-a-investire-nel-fotovoltaico-con-bando-per-gallerie-di-due-strade-statali-in-calabria/,"BANDI E ASTE,MERCATI & POLITICHE,CALABRIA,ITALIA,LAZIO,LOMBARDIA",SERGIO MATALUCCI,"APRILE 28, 2023",Gruppo FS continua a investire nel fotovoltaico con bando per gallerie di due strade statali in Calabria,"Anas, Gruppo FS, ha pubblicato un avviso di indagine di mercato per manifestazione d’interesse a partecipare alla procedura negoziata per la realizzazione di un impianto fotovoltaico nelle aree di pertinenza delle Gallerie sulla S.S. 106 VAR/A e sulla S.S. 280. L’importo complessivo dell’appalto è di 689.901 euro. La manifestazione di interesse a partecipare alla gara dovrà essere presentata entro l’8 maggio.
La provincia di Latina ha pubblicato la notizia di un appalto pubblico, in procedura aperta mediante piattaforma telematica, per i lavori di manutenzione straordinaria ed adeguamento normativo di otto impianti fotovoltaici installati su plessi scolastici nei Comuni di Aprilia, Cisterna, Formia, Latina, Priverno, Castelforte e Sezze. Le proposte devono essere inviate entro l’8 maggio. Impegno di spesa totale: 209.286 euro.
Questa settimana (domenica) scade il termine ultimo per mandare proposte nel quadro della Manifestazione d’interesse per la presentazione di progetti di Comunità Energetiche Rinnovabili in Lombardia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/28/servizio-ricerca-di-lavoro-nel-fotovoltaico-quarta-edizione/,"MERCATI & POLITICHE,SVILUPPI DI MERCATO,EMILIA-ROMAGNA,ITALIA,LIGURIA,LOMBARDIA,PIEMONTE,VENETO",LARA MORANDOTTI,"APRILE 28, 2023",Servizio ricerca di lavoro nel fotovoltaico: quarta edizione,"VP Solar sta cercando per la sede di Pederobba (TV) un “area manager B2B C&I” con esperienza di vendita nel settore e conoscenza di prodotti e tecnologie del settore delle energie rinnovabili quali fotovoltaico, sistemi accumulo e pompe di calore. L’azienda ha anche aperta la pozione di impiegato amministrativo junior che si occuperà delle attività contabili e fiscali.
Sig Development Italy seleziona per la sede di Bologna, e con possibilità di lavorare in smart working, un ingegnere elettrico/elettronico che riporterà al Direttore di Ingegneria con sede in Lituania. Tra le altre mansioni, dovrà lavorare su progetti solari B2B nel mercato italiano e in altri Paesi dell’UE, ottenere le necessarie approvazioni da parte dell’operatore di rete e di altri enti.
Climanet seleziona consulenti venditori  di fotovoltaico, climatizzatori e caldaie per le zone di Torino e Genova. Il candidato deve avere un esperienza nel settore della consulenza commerciale di almeno 1 anno e un età tra i 20 e i 50 anni.
Suncity Italia cerca un tecnico fotovoltaico per area site management. La figura è un tecnico esperto in impianti fotovoltaici da inserire nella Business Unit dedicata al fotovoltaico industriale e si occuperà di seguire la realizzazione e l’esercizio di impianti fotovoltaici utility scale su tutto il territorio nazionale. Tra gli incarichi l’esecuzione di sopralluoghi tecnici e collaudo di impianti fotovoltaici.
Zero Energy Buildings è alla ricerca di un progettista elettrico per impianti fotovoltaici a Milano. Le attività principali saranno sopralluoghi tecnici, elaborazione progetti con software AutoCad, calcoli di dimensionamento, realizzazione computi metrici e diagnosi energetiche.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
