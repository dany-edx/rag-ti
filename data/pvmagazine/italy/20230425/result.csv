url,tag,author,updated_date,title,contents
https://www.pv-magazine.it/2023/04/25/lidl-il-fotovoltaico-soddisfa-il-50-del-fabbisogno-energetico-del-punto-vendita-di-frosinone/,"INDUSTRIA & FORNITORI,INSTALLAZIONI E IMPIANTI,MODULI,LAZIO",LARA MORANDOTTI,"APRILE 25, 2023","Lidl, il fotovoltaico soddisfa il 50% del fabbisogno energetico del punto vendita di Frosinone","L’impianto fotovoltaico installato presso il punto vendita di via Volsci a Frosinone, inaugurato circa un anno fa, ha una potenza di 288 kW ed è in grado di coprire fino al 50% dell’energia necessaria al funzionamento del supermercato.
Lo spazio disponibile per l’installazione del fotovoltaico è stato ottimizzato al massimo possibile: è stato sfruttata ogni superficie possibile per l’inserimento dei pannelli fotovoltaici, dal tetto dell’edificio sino alla copertura delle 51 pensiline ombreggianti presenti nel parcheggio del supermercato.
La scelta di Lidl Italia di approvvigionarsi di energia sostenibile è stata compiuta sin dal 2015, quando ha iniziato ad acquistare energia elettrica esclusivamente da fonti rinnovabili. Negli anni successivi l’azienda ha avviato anche una propria produzione di energia mediante fotovoltaico e, grazie ai propri impianti, ha più che raddoppiato la produzione anno su anno, superando gli 11 milioni di kWh di energia fotovoltaica.
Ad oggi, il 40% degli edifici dell’insegna Lidl ha un proprio impianto fotovoltaico e la maggioranza dei nuovi punti vendita prevede installazioni di dimensioni sempre crescenti, in grado di coprire fino al 50% del fabbisogno energetico complessivo della struttura.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/25/encavis-compra-due-parchi-fotovoltaici-a-montalto-di-castro-e-montefiascone/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO",SERGIO MATALUCCI,"APRILE 25, 2023",Encavis compra due parchi fotovoltaici a Montalto di Castro e Montefiascone,"Encavis sta acquisendo due progetti di parchi solari italiani pronti per la costruzione nella regione Lazio, a circa 100 km a nord-ovest di Roma. Il parco solare di Montalto di Castro avrà una capacità  di 55 megawatt (MW) e il parco solare di Montefiascone di 38 MW.
“Questa importante aggiunta, per un totale di 93 MW, porta la nostra capacità di generazione totale in Italia a circa 260 MW ed è anche un buon inizio per attuare il nostro ambizioso programma di crescita che prevede l’acquisizione di 600 MW di capacità di generazione quest’anno”, ha dichiarato Mario Schirru, direttore operativo di Encavis. “L’Italia, insieme a Danimarca, Germania, Paesi Bassi e Spagna, è uno dei mercati principali su cui concentreremo i nostri sforzi nei prossimi anni nell’ambito della nostra strategia di crescita sostenuta al 2027”.
Entrambi i progetti di parchi solari provengono dalla pipeline di sviluppo di Psaier.Energies di Bressanone, in Alto Adige. Dotati di moduli fotovoltaici bifacciali, i due parchi solari dovrebbero raggiungere una produzione media di elettricità di circa 154 gigawattora (GWh) all’anno.
Per la prima volta, l’operatore di parchi eolici e solari tedesco commercializzerà l’elettricità prodotta sul mercato italiano attraverso contratti di acquisto di energia elettrica a lungo termine (PPA). È previsto che entrambi i parchi solari siano gestiti da Stern Energy, con sede a Parma.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/04/25/intesa-san-paolo-finanzia-un-impianto-albanese-da-140-mw/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ALBANIA",LARA MORANDOTTI,"APRILE 25, 2023",Intesa San Paolo finanzia un impianto albanese da 140 MW,"L’operazione è stata guidata dal player internazionale nelle energie rinnovabili Voltalia e il  prestito è stato organizzato dalla BERS (Banca Europea per la Ricostruzione e lo Sviluppo) con il supporto del Gruppo Intesa Sanpaolo e dell’IFC (International Finance Corporation) della Banca Mondiale.
Intesa Sanpaolo ha partecipato con un ticket di 29 milioni di euro e si delinea come l’unica banca commerciale coinvolta nell’operazione.
Il Karavasta Solar Project è il primo impianto fotovoltaico su larga scala in Albania e rappresenta un punto di riferimento da modellare nella regione dei Balcani Occidentali.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
