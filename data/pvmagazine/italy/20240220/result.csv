,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/20/fotovoltaico-2023-in-italia-potenza-connessa-piu-che-raddoppiata-e-30-gw-totali-installati/,"MERCATI & POLITICHE,SVILUPPI DI MERCATO,ITALIA",LARA MORANDOTTI,2024-02-20,Fotovoltaico 2023 in Italia: potenza connessa più che raddoppiata e 30 GW totali installati,"I dati Gaudì aggiornati al 31 dicembre 2023 e divulgati dall’associazione Italia Solare mostrano numeri da record, con un “più che raddoppio” della potenza installata, che in Italia arriva ad un totale di 30 GW.
Nel 2023 sono stati connessi 373.929 impianti fotovoltaici, ovvero il 23% degli impianti complessivi in Italia, per una potenza pari a 5,23 GW. Nel 2023 si registra un aumento, rispetto al 2022, del +85% in relazione alla numerosità di impianti collegati e un incremento del +111% in relazione alla potenza connessa.
Italia Solare spiega che risultano connessi 1.594.974 impianti fotovoltaici per una potenza totale pari a 30,28 GW, della quale il 28% è imputabile al settore residenziale, il 50% è al settore commerciale e industriale C&I e il restante 22% al comparto utility-scale.
Al proposito pv magazine Italia ha intervistato Paolo Rocco Viscontini: “Nel 2023 il settore residenziale e C&I hanno impresso un’importante accelerazione alla crescita della nuova potenza connessa. Per quest’anno ci aspettiamo una riduzione delle connessioni dei piccoli impianti, per altro già registrata nella seconda metà dello scorso anno, ma le detrazioni del 50%, le semplificazioni in edilizia libera e le CER sono comunque un importante volano di crescita”.
“Continuerà anche il trend del C&I, ormai le aziende hanno capito che il fotovoltaico è un’ottimo investimento con tempi di rientro piuttosto brevi e la certezza di avere assicurata la produzione elettrica per almeno 25 anni. Siamo abbastanza confidenti che anche l’utility scale registrerà una crescita importante, soprattutto grazie all’agrifotovoltaico. Il problema rimangono sempre le connessioni, che rappresentano un collo di bottiglia importante allo sviluppo del fotovoltaico”, ha aggiunto il presidente di Italia Solare.
La grande crescita è stata trainata principalmente dal settore residenziale, che incide per il 43% della potenza connessa nel 2023 – pari a 2,26 GW – mentre pesa per il 35% (1,82 GW) il segmento C&I e per il 22% (1,16 GW) il settore utility scale. Comparando il 2023 sul 2022, l’incremento è stato pari a +83% per il residenziale, +168% per il C&I e +103% per i grandi impianti.
“I principali driver che hanno guidato tale aumento sono stati rispettivamente il meccanismo del Superbonus e l’aumento dei prezzi dell’energia. Quest’ultimo ha avuto un impatto reale solamente a partire da inizio 2023. Infatti, la potenza fotovoltaica attribuibile al settore C&I connessa mensilmente è stata in media di: 56 MW durante il 2022, di 120 MW durante la prima metà del 2023 e si è stabilizzata intorno ai 180 MW durante la seconda metà del 2023”, ha dichiarato Italia Solare nel suo comunicato.
“L’aumento del prezzo dell’energia ha avuto un effetto importante sulle connessioni degli impianti fotovoltaici industriali in media con uno scarto di 6-9 mesi, tale isteresi è dovuta al lasso di tempo che passa tra la richiesta delle offerte e la realizzazione dell’impianto. Un trend che non ha registrato una battuta di arresto quando i prezzi dell’energia sono tornati a scendere e questo è dovuto al fatto che le imprese hanno ben compreso i vantaggi del fotovoltaico, che permette di assicurare il prezzo dell’energia per almeno 20 anni, mettendo al riparo le aziende da qualsiasi rischio di altre impennate”, ha commentato Paolo Rocco Viscontini, Presidente di Italia Solare
A fine 2023 c’è stato un picco di crescita delle connessioni di grandi impianti, maggiori di 10 MW, per un totale di 341 MW, dei quali 227 MW durante il solo mese di dicembre. “L’esplosione di connessioni utility scale degli ultimi mesi potrebbe rappresentare soltanto l’inizio di una crescita costante nel tempo, tanto più che secondo i dati di Elemens dal 2019 al 2023 sono stati autorizzati oltre 12 GW di grandi impianti e oltre 2/3 della capacità non risulta ancora in costruzione”, ha precisato Italia Solare
Sul gradine più alto del podio, tra le regioni, c’è la Lombardia grazie a 907 MW di nuove connessioni durante l’anno passato, varcando la soglia dei 4 GW di potenza connessa cumulata. Veneto, con 3,16 GW, ed Emilia-Romagna, con 3,03 GW, hanno superato la soglia dei 3 GW di potenza connessa cumulata e stanno raggiungendo la Puglia, che ha 3,30 GW.
“La maggior parte di impianti C&I e utility scale è localizzata al centro e al sud Italia ed è il Lazio ad avere la maggior potenza di impianti utility scale (920 MW), seguito da Puglia (848 MW) e da Sicilia (801 MW), se invece si considerano gli impianti di taglia C&I è la Puglia a registrare la maggior potenza connessa (1.638 MW), subito dietro la Lombardia (1.197 MW) e l’Emilia-Romagna (948 MW)”.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/italia-solare-dati-gaudi-150x150.png,italy
1,https://www.pv-magazine.it/2024/02/20/agripv-esg-eko-agro-e-romelectro-siglano-accordo-per-10-progetti-per-un-totale-di-170-mw/,"FINANZA,INSTALLAZIONI E IMPIANTI,MERCATI & POLITICHE,POLITICA,SVILUPPI DI MERCATO,BASILICATA,CALABRIA,EMILIA-ROMAGNA,ITALIA,PUGLIA,TOSCANA,UMBRIA",SERGIO MATALUCCI,2024-02-20,"AgriPV, ESG Eko Agro e Romelectro siglano accordo per 10 progetti per un totale di 170 MW","ESG Eko Agro ha siglato un accordo con Romelectro per lo sviluppo di 10 progetti agrivoltaici, per un totale di 170 MW.
“Le aziende iniziali saranno situate in Toscana, Calabria e Basilicata, per poi estendersi ad altre regioni come l’Umbria, l’Emilia Romagna e la Puglia, per un portafoglio totale di 405 MW su venti aziende”, ha detto ESG EKO Agro.
La società italiana parla di progetti agriPV avanzati, in cui il protagonista dovrà essere l’imprenditore agricolo.
“Questa collaborazione ci offre un’importante opportunità per promuovere soluzioni agricole sostenibili ed eque in Italia, applicando un modello che consente una capacità di connessione conforme al PNIEC. Ciò consentirà indubbiamente di risparmiare tempo e risorse preziose, offrendo ai nostri agricoltori la possibilità di ottenere il sostegno economico in tempi più brevi – un obiettivo fondamentale che gli agricoltori hanno più volte sottolineato”, ha detto Salvatore Toscano, amministratore delegato di ESG Eko Agro.
Romelectro è uno dei principali appaltatori EPC in Romania. Le due società sottolineano che l’accordo si inserisce nel processo di rafforzamento delle relazioni economiche bilaterali tra Italia e Romania. Gli scambi commerciali tra i due Paesi sono aumentati di oltre il 20% nel 2022.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/05/Agrivoltaico_pergola_-150x150.jpg,italy
2,https://www.pv-magazine.it/2024/02/20/produzione-fv-in-europa-meridionale-torna-a-livelli-della-prima-meta-di-ottobre/,"MERCATI & POLITICHE,SVILUPPI DI MERCATO,FRANCIA,GERMANIA,ITALIA,PAESI BASSI,PORTOGALLO,SPAGNA",SERGIO MATALUCCI,2024-02-20,Produzione FV in Europa meridionale torna a livelli della prima metà di ottobre,"Nella settimana del 12 febbraio, la produzione di energia solare è aumentata in tutti i principali mercati elettrici europei. Gli aumenti variano dal 38% in Francia all’83% in Italia. Lo ha detto AleaSoft Energy Forecasting nel suo rapporto settimanale.
“Con l’allungamento delle giornate e l’aumento delle ore di luce, la produzione di energia fotovoltaica nell’Europa meridionale e in Francia è tornata ai livelli registrati nella prima metà di ottobre”, ha detto la società di consulenza spagnola.
Il 14 febbraio l’Italia ha raggiunto 77 GWh, un livello di produzione che non si registrava dall’ottobre 2023.
Per la settimana del 19 febbraio, secondo le previsioni di produzione di energia solare di AleaSoft Energy Forecasting, la tendenza al rialzo continuerà nei mercati spagnolo e tedesco, ma si invertirà nel mercato italiano.
A differenza della produzione di energia solare, la produzione di energia eolica è diminuita nella settimana del 12 febbraio in tutti i principali mercati elettrici europei rispetto alla settimana precedente. Il calo varia dal 53% in Italia al 26% in Spagna. Per la settimana in corso, le previsioni di produzione di energia eolica di AleaSoft Energy Forecasting indicano che la tendenza al ribasso si invertirà e la produzione di energia eolica aumenterà in Germania, Francia, Italia e nella penisola iberica.
Nella terza settimana di febbraio, le medie settimanali sono rimaste al di sotto dei 70 €/MWh nella maggior parte dei mercati elettrici europei analizzati. Fanno eccezione il mercato italiano IPEX, con una media di 88,75 €/MWh, e il mercato britannico N2EX, con un prezzo di 72,67 €/MWh. In entrambi i casi, le medie settimanale sono diminuite. Nella seconda settimana di febbraio, il mercato italiano IPEX aveva registrato una media di 90,66 €/MWh, mentre il mercato britannico un prezzo medio di 75,52 €/MWh.
I mercati portoghese e spagnolo hanno registrato i prezzi settimanali più bassi per la seconda settimana consecutiva, rispettivamente 52,51 €/MWh e 52,76 €/MWh. Nel resto dei mercati analizzati, i prezzi variavano da 56,23 €/MWh nel mercato nordico a 67,75 €/MWh nel mercato olandese. Nella seconda settimana di febbraio i mercati portoghese e spagnolo avevano raggiunto i prezzi settimanali più bassi, rispettivamente 48,07 €/MWh e 48,31 €/MWh.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/20240219-AleaSoft-Solar-photovoltaic-thermosolar-energy-production-electricity-Europe-150x150.png,italy
3,https://www.pv-magazine.it/2024/02/20/nautica-cambio-di-passo-sulla-transizione-energetica/,"MERCATI & POLITICHE,RETI E INTEGRAZIONE DI RETI,SVILUPPI DI MERCATO,ITALIA,LIGURIA,MARCHE,TOSCANA",SERGIO MATALUCCI,2024-02-20,"Nautica, cambio di passo sulla transizione energetica?","I cantieri navali Sanlorenzo hanno di recente installato 1,5 MW di fotovoltaico, sottolineando che alcuni segmenti della nautica hanno le possibilità e l’interesse di decarbonizzare, non solo con installazioni, ma anche con l’elettrificazione della flotta.
“Il settore della nautica di lusso si avvicina al mondo della sostenibilità, e non può che far piacere sentire come uno dei big del settore come Sanlorenzo usi l’energia solare per decarbonizzare parte dei propri consumi”, Mauro Moroni, Energy Transition Strategic Advisor presso Tages Helios Net Zero Fund, ha detto a pv magazine Italia.
Moroni sottolinea che sempre più consumatori richiedono soluzioni sostenibili anche in acqua. “Non a caso nell’ultima fiera di Dusseldorf importanti player del mondo della nautica hanno presentato i loro primi modelli elettrici, e parlo di Riva ad esempio, che con il nuovo 8,5m alza l’asticella nel settore. Poi sempre più marine iniziano ad installare oltre che soluzioni di ricarica elettrica rapida a terra, anche soluzioni di ricarica rapida su pontile e già si parla di idrogeno in diversi porti turistici italiani. Insomma, anche il settore della nautica ha iniziato la sua rivoluzione”.
Solo negli ultimi sette mesi, per fare alcuni esempi, progetti in questo senso sono stati presentati ad Ancona, Genova e nel porto turistico Marina Cala de’ Medici di Rosignano Marittimo.
Matteo Italo Ratti, in agosto, ha presentato all’amministrazione regionale toscana progetti per la completa autoproduzione di energia elettrica per il totale mantenimento del porto turistico Marina Cala de’ Medici di Rosignano Marittimo (LI), l’elettrificazione di tutta la parte dei parcheggi e un piano di sviluppo per la distribuzione dell’idrogeno. Il progetto include un impianto da circa 1.5 MW.
A giugno il cantiere di Amico & Co. ha inaugurato l’impianto fotovoltaico da 1 MW nel porto di Genova. L’azienda è un centro di refitting in cantiere navale: riparazioni e ristrutturazioni esclusivamente di super yacht.
A maggio il porto turistico di Ancona ha detto di voler realizzare nell’area portuale un secondo impianto fotovoltaico dopo quello inaugurato il mese precedente. La società ha scartato, per il momento, investimenti in infrastrutture per l’idrogeno. 
L’interesse sembra crescere anche a livello di fiere. A Roma, ad ottobre, Blue Planet Economy Expoforum ha passato in rassegna progetti, politiche e strategie innovative negli ambiti che hanno un impatto sull’economia marina e costiera.
Secondo un rapporto della società di consulenza Clarksons il 2023 ha visto il ritorno alla crescita degli scambi e un buon flusso di nuove costruzioni di navi. “È stato un altro anno positivo per molti”, si legge nell’ultimo rapporto annuale. Le costruzioni avvengono per lo più sulla costa e hanno un impatto sulla natura e sull’economia locale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/08/marina-cala-de-medici-150x150.jpg,italy
4,https://www.pv-magazine.it/2024/02/20/axpo-partecipa-al-progetto-di-idrogeno-verde-di-ige-in-abruzzo/,"IDROGENO,INSTALLAZIONI E IMPIANTI,STOCCAGGIO,ABRUZZO,ITALIA",SERGIO MATALUCCI,2024-02-20,Axpo partecipa al progetto di idrogeno verde di IGE in Abruzzo,"Axpo è entrata a far parte di un progetto su scala commerciale per la produzione di 12 tonnellate idrogeno verde al giorno in Abruzzo. Il progetto, iniziato da Infinite Green Energy (IGE) 18 mesi fa, utilizza le strutture industriali esistenti a Corfinio (L’Aquila).
“Il progetto include un elettrolizzatore da 30 MW alimentato da un impianto fotovoltaico da 45MWp, rendendolo uno dei più grandi impianti di produzione di idrogeno verde in Italia”, ha scritto la società energetica svizzera.
L’Accordo di Sviluppo Congiunto (Joint Development Agreement, JDA) delinea la partnership strategica, il design avanzato e gli investimenti nell’impianto. Questo fornirà anche energia elettrica rinnovabile alla rete locale entro la seconda metà del 2025.
La produzione totale annua massima dell’impianto è di 4.200 tonnellate.
“Lo sviluppo potrebbe anche includere una stazione di rifornimento di idrogeno. Una ulteriore possibilità è rappresentata da un contributo allo sviluppo della Rete di Trasporto Transeuropea dell’Unione Europea, in cui le stazioni di idrogeno dovranno essere posizionate ogni 200 chilometri entro il 2030”, ha scritto Axpo.
Infinite Green Energy (IGE) è una società pubblica non quotata, con sede a Perth, nell’Australia Occidentale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/12/231214_Axpo_Novelis-150x150.jpg,italy
5,https://www.pv-magazine.it/2024/02/20/lintervista-a-lg-che-entra-nel-mercato-italiano-dellenergy-storage/,"BATTERIE,STOCCAGGIO,ITALIA",LARA MORANDOTTI,2024-02-20,L’intervista a LG che entra nel mercato italiano dell’energy storage,"LG Electronics Italia ha annunciato il suo debutto nel settore dell’energy storage con nuove soluzioni che andranno ad arricchire l’offerta commerciale B2B dell’azienda nei sistemi di accumulo dell’energia (ESS – Energy Storage System) e carica batterie per veicoli elettrici
(EVC – Electric Vehicle Charger).
LG spiega  che la scelta di introdurre queste categorie di prodotto anche in Italia è in linea con la vision del CEO global William Cho, che ha identificato l’elettrificazione come uno degli asset strategici su cui l’azienda deve puntare per una crescita di medio-lungo termine.
“LG punterà a diventare una smart life solutions company capace di offrire ai consumatori esperienze diversificate e innovative trasformandosi rispetto all’attuale posizione di miglior marchio di elettronica di consumo che offre prodotti di qualità. Creeremo una LG completamente nuova, reinventando il nostro modo di lavorare e comunicare per raggiungere questo obiettivo”, ha dichiarato il CEO Cho.
Per approfondire la nuova direzione tracciata dall’azienda coreana per il mercato italiano, pv magazine Italia ha intervistato Alessandro Marinosci, ESS Sales Engineer di LG Electronics, che vanta una solida esperienza
pv magazine Italia: Quali saranno le peculiarità delle soluzioni LG in lancio?
Introduciamo un sistema di accumulo monofase e trifase per l’energy storage chiamato ESS HOME 6, una soluzione con inverter ibrido e batterie modulari a celle cilindriche. Le principali caratteristiche di questo prodotto sono performance elevate, sicurezza e connettività diretta con le pompe di calore e gli altri elettrodomestici LG Electronics.
Restiamo quindi in ambito domestico?
Con l’introduzione di ESS HOME, LG Electronics completa la propria offerta tecnologica per la gestione intelligente dell’energia in ambito domestico, permettendo di creare un sistema efficiente di produzione, sfruttamento e immagazzinamento dell’energia che si può gestire facilmente grazie all’app LG ThinQ. L’app consente di controllare tutti gli elettrodomestici intelligenti, gestire il sistema di riscaldamento e raffrescamento e monitorare l’accumulo e il consumo di energia comodamente dal proprio smartphone.
Quali obiettivi sul mercato italiano?
Puntiamo ad accreditarci sul mercato dell’energy storage facendo leva sulla credibilità e la fiducia che LG ha guadagnato nei confronti di partner e consumatori nel corso di oltre 25 anni di presenza sul territorio italiano. Ci posizioneremo sulla fascia alta-medio alta del mercato, in linea col posizionamento commerciale del resto dell’offerta di LG Electronics.
Un commento sull’energy storage nell’attualità italiana?
Ci sono diversi fattori che contribuiscono a rendere strategico il ruolo dell’energy storage nei prossimi anni: tra questi vi è sicuramente il costo dell’energia, reso instabile ed elevato a causa dei recenti avvenimenti geopolitici; e la diffusione di iniziative e normative, a livello internazionale e locale, volte a espandere e accelerare l’adozione di energie rinnovabili. Infine, gioca un ruolo significativo anche l’accresciuta sensibilità dei consumatori nei confronti di soluzioni energetiche che abbiano un impatto ambientale più contenuto.
Quali prospettive?
In questo contesto, lo sviluppo dei sistemi di accumulo è destinato ad avere una crescita significativa che andrà di pari passo con lo sviluppo di altre tecnologie per la decarbonizzazione, come le pompe di calore. La nostra soluzione ci permette di rispondere alle tre grandi esigenze che il mercato mostra: sicurezza delle batterie, longevità del prodotto nel tempo e integrazione con altre tecnologie come EV charger, pompe di calore e home appliances.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/LG-Electronics-150x150.jpg,italy
6,https://www.pv-magazine.it/2024/02/20/repower-potenzia-la-sua-presenza-nel-fotovoltaico-industriale/,"FINANZA,MERCATI & POLITICHE,SVILUPPI DI MERCATO,ITALIA",LARA MORANDOTTI,2024-02-20,Repower potenzia la sua presenza nel fotovoltaico industriale,"



“Già presente da anni nel settore fotovoltaico “utility scale” attraverso la controllata Repower Renewable, con Erreci Repower entra nel mondo degli impianti dedicati all’autoproduzione”, spiega Repower in una nota stampa.
“Grazie a questo accordo abbiamo la possibilità di  arricchire la nostra offerta di consulenza in ambito energetico dedicata alla piccola e media impresa. In particolare, sono convinto che il settore fotovoltaico rappresenti un tassello centrale nel percorso verso la cosiddetta ‘sobrietà energetica’: un nuovo modo con cui raccontare l’efficienza energetica”, ha dichiarato Fabio Bocchiola, AD di Repower.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/01/Fotovoltaico-Bombardi-Rettifiche-impianto-Projet-Group-2023-150x150.jpg,italy
7,https://www.pv-magazine.it/2024/02/20/sharp-presenta-un-caricabatterie-ev-per-case-alimentate-a-energia-fotovoltaica/,"BATTERIE,STOCCAGGIO,EUROPA OCCIDENTALE,ITALIA",EMILIANO BELLINI,2024-02-20,Sharp presenta un caricabatterie EV per case alimentate a energia fotovoltaica,"Sharp ha sviluppato un nuovo caricabatterie per veicoli elettrici basato sulla tecnologia V2H che facilita i flussi bidirezionali tra le abitazioni alimentate a energia solare e i veicoli elettrici.
Il caricabatterie per veicoli elettrici JHWE2301 consente di controllare in modo integrato la generazione di energia fotovoltaica, l’accumulo delle batterie e la ricarica dei veicoli elettrici, al fine di garantire elevati livelli di autoconsumo. Il produttore giapponese di elettronica ha dichiarato che l’energia solare viene immessa nel veicolo elettrico sotto forma di corrente continua.
Il dispositivo a parete è adatto per ambienti interni ed esterni. Misura 505 mm x 194 mm x 347 mm e pesa 23 kg. Sharp sostiene che il sistema è il più piccolo e leggero attualmente sul mercato e afferma che è una soluzione ideale per i parcheggi in cui lo spazio è limitato.
Il caricabatterie ha una potenza nominale di carica/scarica di 6 kW e una tensione DC in ingresso di 340 V.
Il sistema può essere utilizzato con l’applicazione mobile Cocoro Energy di Sharp, che consente il funzionamento di più elettrodomestici Sharp. Secondo quanto riferito, l’applicazione è in grado di avvertire i proprietari dei veicoli di caricare le loro auto quando c’è il rischio di interruzioni di corrente a causa di condizioni meteorologiche difficili.
“In questi casi, gli utenti possono caricare l’EV in un’area non interessata dall’interruzione di corrente e, una volta tornati a casa, possono scaricare l’EV nella batteria di casa”, ha dichiarato in un comunicato. “Con Cocoro, se non viene eseguita alcuna operazione di connessione del veicolo entro un determinato periodo di tempo, viene inviata una notifica allo smartphone, evitando così che gli utenti si dimentichino di caricare il proprio veicolo”.
Sharp offre attualmente i caricabatterie per veicoli elettrici in Giappone al prezzo di 1,65 milioni di JPY (11.000 dollari).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/sharp-150x150.jpg,italy
