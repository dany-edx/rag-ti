url,tag,author,updated_date,title,contents
https://www.pv-magazine.it/2023/05/12/la-potenza-fotovoltaica-installata-della-norvegia-arriva-a-373-mw/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,NORVEGIA",EMILIANO BELLINI,"MAGGIO 12, 2023",La potenza fotovoltaica installata della Norvegia arriva a 373 MW,"La Norvegia ha raggiunto 373,0 MW di capacità fotovoltaica installata cumulata distribuita su 20.216 impianti solari alla fine di aprile, secondo i nuovi dati dell’operatore di rete del paese, Statnett.
Il paese ha aggiunto 70,1 MW di nuove installazioni fotovoltaiche nei primi quattro mesi del 2023.
Lo scorso anno, la Norvegia aveva installato 152,7 MW l’anno scorso e nel 2021 il nuovo installato era stato di 42 MW.
La quota maggiore della capacità cumulataè rappresentata da impianti fotovoltaici residenziali di dimensioni inferiori a 20 kW, seguiti da installazioni con capacità compresa tra 20 kW e 100 kW, impinti con capacità da 100 kW a 500 kW e sistemi solari con capacità che vanno da 5oo kW a 1 MW.
La crescita degli ultimi due anni è principalmente attribuibile all’aumento dei prezzi dell’elettricità, secondo quanto dichiarato da Ali Arfa, data manager di EUPD Research, a pv magazine a novembre.
Tra il 2023 e il 2026, la Norvegia potrebbe aggiungere 285 MW di capacità residenziale, 360 MW di impianti commerciali e 640 MW di progetti su larga scala, secondo EUPD Research. La società di ricerca ha affermato che il paese potrebbe potenzialmente raggiungere 1,6 GW di capacità fotovoltaica cumulata entro la fine del 2026 e successivamente aggiungere 500 MW di capacità ogni anno fino al 2030, per raggiungere 3,6 GW entro la fine del decennio.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/12/la-capacita-mondiale-di-produzione-dei-moduli-arriva-a-600-gw/,"MODULI,SVILUPPI DI MERCATO,WORLD",MARK HUTCHINS,"MAGGIO 12, 2023",La capacità mondiale di produzione dei moduli arriva a 600 GW,"Questa settimana è stato pubblicato il rapporto annuale International Technology Roadmap for Photovoltaic (ITRPV), preparato dall’associazione tedesca di ingegneria VDMA. Giunto alla sua 14a edizione, il rapporto esamina in modo approfondito le tendenze tecnologiche lungo la catena di fornitura dei prodotti fotovoltaici in silicio.
VDMA stima che le spedizioni di moduli fotovoltaici nel 2022 hanno raggiunto una potenza complessiva di 295 GW, di cui circa 258 GW sono stati installati.
Secondo il rapporto, entro la fine del 2022, il prezzo medio dei moduli fotovoltaici in silicio è diminuito del 7% rispetto all’anno precedente, raggiungendo $0,228/W. Il rapporto rileva inoltre una crescente quota di mercato per le tecnologie di tipo n e che il sovrapprezzo per queste è ora marginale, con solo due decimi di centesimo sopra la media per un prezzo pari a $0,230/W.
Per quanto riguarda la capacità produttiva, la VDMA rileva che alla fine dello scorso anno erano in linea circa 600 GW e che le tecnologie al silicio cristallino rappresentavano il 95% del mercato. Le nuove fabbriche che entrano in funzione oggi hanno in genere almeno 2 GW di capacità e si prevede che questa cifra salirà a 5 GW a lungo termine.
I formati di wafer di grandi dimensioni (182 mm e 210 mm) rappresentano già oltre il 60% del mercato e si prevede che i formati di 166 mm e inferiori scompariranno completamente dal mercato entro il 2027. La VDMA prevede, inoltre, che i formati superiori a 210 mm appariranno dopo il 2025, rappresentando solo una piccola quota di mercato nel prossimo decennio. La divisione tra questi due grandi formati non è ancora chiara, ma tutte le nuove linee produttive saranno in grado di lavorarli entrambi.
Il silicio monocristallino rappresenta già il 97% della produzione e il rapporto prevede che le vecchie tecnologie multicristalline scompariranno completamente nel prossimo futuro. Anche il doping al gallio si è diffuso e il doping al boro, che il gallio sostituisce, dovrebbe scomparire entro la fine di quest’anno.
PERC (contatto posteriore con emettitore passivato) rimane per ora la tecnologia di celle leader, con circa il 70% del mercato, ma VDMA rileva che la sua sostituzione con la tecnologia TOPCon è a buon punto. Secondo il rapporto, quest’ultima dovrebbe raggiungere una quota di mercato del 60%, l’eterogiunzione del 19% e le tecnologie di contatto posteriore (IBC) del 5% entro il 2033.
La ricerca VDMA ha anche rivelato che gli sforzi per ridurre il consumo di argento sono progrediti più velocemente del previsto, raggiungendo già una media di 10 mg/W. Questo numero dovrebbe scendere a 6,5 mg/W nel 2033, nonostante la crescita delle tecnologie di tipo n che richiedono più argento del PERC. “Si dice che il TOPCon nella produzione di massa da parte dei produttori di primo livello in Cina sarà, entro la fine del 2022, a livelli di consumo inferiori da 2 a 5 anni in anticipo rispetto alla nostra previsione”, afferma VDMA.
Tuttavia, l’ITRPV continua ad essere prudente per quanto riguarda la sostituzione totale dell’argento. Si ritiene, infatti, che la placcatura in rame entri nella produzione di massa nel prossimo decennio, rappresentando tuttavia solo il 7,5% del mercato entro il 2033. “Prima che vengano introdotte tecniche di placcatura alternative, è necessario risolvere i problemi tecnici relativi all’affidabilità e all’aderenza”, afferma la VDMA. “È anche necessario preparare le attrezzature e i processi giusti per la produzione di massa”. Si prevede che l’argento rimarrà il materiale di metallizzazione frontale più utilizzato per le celle di silicio cristallino per gli anni a venire”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/12/bando-di-gara-per-un-impianto-fotovoltaico-sul-parcheggio-della-stazione-termini-di-roma/,"INSTALLAZIONI E IMPIANTI,LAZIO",EMILIANO BELLINI,"MAGGIO 12, 2023",Bando di gara per un impianto fotovoltaico sul parcheggio della stazione Termini di Roma,"Grandi Stazioni Rail Spa, una filiale del gruppo Ferrovie dello Stato Italiane (FS), ha pubblicato in Gazzetta Ufficiale un bando di gara per la realizzazione di un impianto fotovoltaico sulla copertura del parcheggio della stazione Termini di Roma.
Il progetto dovrà essere realizzato con un investimento pari a 1,7 milioni di euro.
Le aziende interessate potranno presentare le loro proposte entro il 7 giugno 2023.
FS prevede di installare pannelli fotovoltaici sulle coperture delle circa 50 officine presenti sul territorio nazionale, con l’obiettivo di arrivare a una produzione installata di almeno 15 MW.
L’ambizioso piano passa anche attraverso il bando di gara europeo per venti nuovi impianti fotovoltaici lanciato lo scorso gennaio. Il valore totale è di 130 milioni di euro per la loro progettazione esecutiva e realizzazione da eseguirsi presso le aree di proprietà del Gruppo FS Italiane limitrofe alle sottostazioni elettriche ferroviarie.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/12/servizio-ricerca-di-lavoro-nel-fotovoltaico-sesta-edizione/,"MERCATI & POLITICHE,SVILUPPI DI MERCATO,EMILIA-ROMAGNA,ITALIA,LOMBARDIA,MARCHE",LARA MORANDOTTI,"MAGGIO 12, 2023",Servizio ricerca di lavoro nel fotovoltaico: sesta edizione,"EEW Eco Energy World sta cercando un junior energy analist da inserire nel suo team di sviluppo progetti nel Regno Unito. Il candidato prescelto sarà responsabile dello sviluppo, la gestire e l’esecuzione di strategie per assicurare l’autorizzazione alla pianificazione dei progetti solari e BESS nel Paese.
Stern Energy, con sede a Parma, è alla ricerca di un PV Plant Monitoring Specialist per l’Emilia-Romagna. La risorsa supporterà il Key Account Manager nella gestione degli impianti fotovoltaici affidati al team. Tra le varie mansioni, c’è la redazione dei Monthly Report con dati di produzione, performance e failure.
Kiwa Italia per la sua divisione Kiwa Moroni con sede a Camerano (Ancona) e operante nel settore dell’energia fotovoltaica ed eolica energie rinnovabili, cerca un Tecnico Commerciale / Technical Sales Account che si occuperà di attuare le politiche di sviluppo e gestione di clienti (italiani ed esteri) e di elaborare offerte tecniche ad hoc. Si richiede laurea in Ingegneria Elettrica / Energetica / Ambientale
Il Gruppo Innovatec, per il potenziamento della propria struttura commerciale operativa nell’efficientamento energetico B2B, cerca agenti con esperienza commerciale pluriennale preferibilmente nel settore del fotovoltaico, dell’efficienza energetica e dell’energia in ambito micro-business e PMI.
La figura cercata da Stantec a Milano è un ingegnere energetico in tirocinio. Il candidato lavorerà alla preparazione degli elaborati di progetto riguardanti il permitting e l’autorizzazione di impianti di produzione di energia elettrica da fonti rinnovabili, principalmente eolico e solare fotovoltaico. La risorsa sarà coinvolta nella preparazione di studi di Valutazione di Impatto Ambientale, relazioni paesaggistiche, relazioni ed elaborati grafici tecnici, progettazione di layout di impianti e analisi dei vincoli presenti su determinate aree.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/12/fotovoltaico-per-preservare-i-vaccini-nelle-aree-off-grid/,"INVERTER,SVILUPPI DI MERCATO,TECNOLOGIA E SCIENZA,AFRICA SUBSAHARIANA,GERMANIA",LARA MORANDOTTI,"MAGGIO 12, 2023",Fotovoltaico per preservare i vaccini nelle aree off-grid,"In sostituzione alle tecnologie per le unità di raffreddamento alimentate da gas e cherosene, Secop ha sviluppato la tecnologia Solar Direct Drive (SDD) che utilizza l’energia fotovoltaica per congelare direttamente il materiale refrigerante, in grado di sfruttare l’energia immagazzinata con l’obiettivo di mantenere l’unità refrigerante a basse temperature durante la notte o nelle giornate nuvolose.
È necessario, anche in regioni molto calde e prive di una rete elettrica stabile, garantire la continuità di servizio alle unità refrigeranti per la conservazione di vaccini e campioni medicali in un determinato intervallo di temperatura.
Le unità di raffreddamento, alimentate dalla tecnologia SDD e dalla serie di compressori BD Nano sviluppate da Secop sono direttamente collegate all’impianto fotovoltaico. Secondo la società, il sistema evita l’utilizzo di batterie e diminuisce i costi operativi.
Il nuovo Solar Direct Drive (SDD) e Weak Grid Power Management è dotato di un ingresso AC che “consente un’implementazione globale” e di un ingresso DC ottimizzato per i pannelli fotovoltaici di ultima generazione.
Il nuovo Power Management Module con controller SDD è una soluzione ottimizzata per la conservazione di vaccini con sistemi off-grid e weak-grid, frigoriferi e congelatori con alimentazione a pannelli fotovoltaici e sistemi refrigerati ice-bank.
Secop ha condotto diversi test e un esempio rappresentativo di applicazione è composto da un’unità refrigerante Ice Line, progettata inizialmente per 4 pannelli fotovoltaici da 90W con stabilizzatore di tensione esterno e alimentazione AC. Partendo dalla configurazione originale, Secop ha ottimizzato il sistema e sostituito la soluzione di raffreddamento con il nuovo SDD e il compressore BD Nano. Il nuovo sistema è in grado di collegarsi a un singolo pannello fotovoltaico da 160-250W senza la necessità di componenti esterni.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/12/futurasun-entra-nel-settore-della-produzione-di-celle-aprendo-una-fabbrica-da-10-gw-nel-jiangsu/,"INDUSTRIA & FORNITORI,MERCATI & POLITICHE,MODULI,POLITICA,TECNOLOGIA E SCIENZA,CINA,ITALIA,VENETO",SERGIO MATALUCCI,"MAGGIO 12, 2023",FuturaSun entra nel settore della produzione di celle con una fabbrica da 10 GW in Cina,"FuturaSun ha firmato un accordo strategico con la città di Huai’an, nella provincia cinese di Jiangsu, per la costruzione della sua fabbrica di celle solari da 10GW.
“L’azienda italiana entra a far parte del gruppo dei principali produttori di celle fotovoltaiche al mondo”, ha dichiarato FuturaSun.
Il progetto prevede la costruzione di una gigafabbrica di 266.000 metri quadrati. “L’investimento ammonterà inizialmente a 150 milioni di euro (163,66 milioni di dollari) e sarà realizzato in due fasi. Nell’arco di 3 anni, una volta ultimato e reso operativo, l’impianto avrà una capacità produttiva annua di 10 GW di celle solari di tipo N ad alta efficienza e all’avanguardia, basate sulla tecnologia TOPCon”, ha dichiarato l’azienda italiana.
Il processo di produzione inizierà nella primavera del 2024. Le celle solari così ottenute saranno usate per i moduli di FuturaSun, destinati alle sue gigafabbriche in Italia e Cina.
“Si tratta di un progetto straordinario e senza precedenti, con il quale il nostro Gruppo italiano si pone l’obiettivo di entrare in un’arena finora dominata dai big player cinesi”, ha commentato Alessandro Barin, CEO e co-fondatore di FuturaSun.
Alla cerimonia di firma, tenutasi mercoledì, hanno partecipato “funzionari di alto livello sia cinesi che italiani”.
Per la produzione dei suoi moduli fotovoltaici, FuturaSun ha stabilito la sua prima gigafactory a Taizhou nel 2020 e sta attualmente sviluppando una seconda gigafactory e la sede centrale in Asia a Suzhou. Entrambe le strutture sono situate nel distretto fotovoltaico della provincia di Jiangsu.
“Negli ultimi mesi, FuturaSun sta portando avanti anche un ambizioso piano di reindustrializzazione della filiera del fotovoltaico in Europa, con un progetto per la creazione di una gigafactory a Cittadella (Italia), dove si trova la storica sede europea dell’azienda”, ha commentato FuturaSun.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
