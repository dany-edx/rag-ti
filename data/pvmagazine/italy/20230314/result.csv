url,tag,author,updated_date,title,contents
https://www.pv-magazine.it/2023/03/14/beyondsun-lancia-la-serie-di-moduli-solari-topcon/,"INDUSTRIA & FORNITORI,MODULI,TECNOLOGIA E SCIENZA,CINA",EMILIANO BELLINI,"MARZO 14, 2023",Beyondsun lancia nuova serie di moduli solari TOPCon,"Il produttore cinese di moduli solari Zhejiang Beyondsun Green Energy Technology Co Ltd ha lanciato una nuova serie di moduli solari basata su tecnologia celluare TOPCon.
Denominata N Power, la nuova serie di pannelli si basa su celle semitagliate TOPCon di tipo n da 182 mm e sulla tecnologia SMBB (Super Multi Busbar).
Il pannello più piccolo della serie si chiama TSHNM-108HV ed è disponibile in cinque diverse versioni, con una potenza in uscita che varia da 415 W a 435 W e un’efficienza che va dal 21,25% al 22,28%. La tensione a circuito aperto è compresa tra 37,27 V e 37,86 V e la corrente di cortocircuito è compresa nel range tra 14,06 A e 14,46 A. Le misure sono 1.722 mm x 1.134 mm x 30 mm, il peso è pari a 21 kg. Il pannello ha un backsheet nero.
Il prodotto più grande è il TSHNM-144HV, disponibile in cinque versioni da 560 W a 580 W e un’efficienza di conversione della potenza dal 21,68% al 22,45%. La tensione a circuito aperto è compresa tra 50,06 V e 50,67 V e la corrente di corto circuito è compresa tra 14,14 A e 14,42 A. Ha una dimensione di 2.278 mm x 1.134 mm x 30 mm, pesa 28,6 kg ed ha un backsheet bianco.
Entrambi i prodotti hanno un involucro IP68, una temperatura operativa compresa tra -40 C e 85 C e possono funzionare con una tensione di sistema massima di 1.500 V.
I nuovi pannelli vengono forniti con una garanzia di potenza lineare di 30 anni e una garanzia sul prodotto di 12 anni. Il degrado nel primo anno è presumibilmente dell’1,0% e la potenza garantita dopo 30 anni è non inferiore all’87,4% della potenza nominale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/14/protezione-da-catastrofi-naturali-costera-di-piu-in-linea-con-laumento-dei-premi-assicurativi-dice-wtw/,"FINANZA,INDUSTRIA & FORNITORI,MERCATI & POLITICHE,MODULI,EUROPA OCCIDENTALE",SERGIO MATALUCCI,"MARZO 14, 2023","Protezione da catastrofi naturali costerà di più in linea con l’aumento dei premi assicurativi, dice WTW","La gestione del rischio sarà più importante per lo sviluppo delle rinnovabili nei prossimi anni, vista la continua evoluzione del contesto climatico, economico, politico e sociale, spiega WTW nel suo rapporto annuale. 
L’inflazione, l’aumento dei costi di riassicurazione e le difficoltà della catena approvvigionamento derivanti da un’eccessiva dipendenza dalla Cina spingeranno gli assicuratori locali di energia rinnovabile ad aumentare i premi.
“I nuovi progetti di energie rinnovabili vengono spesso implementati in luoghi con un’elevata esposizione alle catastrofi naturali, quali ad esempio le isole e il sud Italia dove le preoccupazioni per il furto dei componenti degli impianti fotovoltaici sta spingendo gli assicuratori ad adottare un approccio conservativo e prudente. Le franchigie per rischi frammentati sono sempre state storicamente molto basse ma ora stanno rapidamente aumentando,” si legge nel rapporto. 
Un altro fattore di rischio ha a che fare con lo sviluppo tecnologico, che rende più complesso il lavoro dell’assicuratore che cerca di valutare il rischio. 
“I sottoscrittori tendono ad essere più a loro agio con alcuni progressi tecnologici (ad esempio, l’upscaling delle tecnologie dell’energia eolica e solare) piuttosto che altri (ad esempio, le tecnologie per ricavare energia dai rifiuti, biomasse o fonti geotermiche).”
A livello globale gli aumenti delle tariffe assicurative saranno mitigati dalla specializzazione dei singoli assicuratori su tipologie di clienti e attività.
“I clienti transitori potrebbero ottenere tariffe simili da parte di quegli assicuratori nuovi nel settore delle energie rinnovabili, in cerca di nuove quote di mercato, ma è probabile che assicuratori più cauti vogliano offrire loro aumenti a una cifra medio-alta. Infine, i clienti con sfide difficili da affrontare, scarsa esperienza nei sinistri o una strategia inadeguata potrebbero subire aumenti tariffari a due cifre,” dice Steven Munday, Natural Resources Global Renewable Energy Leader di WTW.
Incendi, tempeste, grandinate e inondazioni i pericoli più rilevanti per il 2023, secondo WTW. 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/14/enel-parco-fotovoltaico-e-centro-di-ricerca-nellex-centrale-di-augusta/,"INSTALLAZIONI E IMPIANTI,EUROPA OCCIDENTALE",LARA MORANDOTTI,"MARZO 14, 2023","Enel, parco fotovoltaico e centro di ricerca nell’ex centrale di Augusta","Presso l’ex centrale termoelettrica di Augusta, in provincia di Siracusa, Enel, il Consiglio Nazionale delle Ricerche (CNR) e il Parco Scientifico e Tecnologico della Sicilia (PSTS) hanno inaugurato un nuovo impianto fotovoltaico da 1,5 MW e un Centro di Ricerca dedicato alle bonifiche sostenibili e ad azioni di mitigazione degli impatti ambientali di impianti e infrastrutture per la generazione di energia ad esse collegati.
Il nuovo impianto fotovoltaico realizzato da Enel Green Power utilizza moduli fotovoltaici prodotti nella fabbrica di Catania 3Sun. Per il progetto fotovoltaico è stato attivato il crowdfunding “Scelta rinnovabile” che permette a chi ha investito nella raccolta fondi di ottenere un rendimento finanziario, oltre che il rimborso dell’investimento stesso.
“La transizione energetica verso un modello energetico più sostenibile rappresenta un’opportunità per dare nuova vita ai nostri impianti non più in esercizio. Il sito di una centrale termoelettrica, che ha garantito energia e sviluppo al territorio per anni, ospita ora un centro di ricerca e un impianto di produzione da fonti rinnovabili: una nuova valorizzazione in ottica di economia circolare”, ha commentato Luca Solfaroli Camillocci, Responsabile Enel Green Power e Thermal Generation Italia di Enel.
Emilio Fortunato Campana, direttore del Dipartimento di Ingegneria, ICT e Tecnologie per l’Energia e i Trasporti (DIITET) del CNR ha dichiarato: “La collaborazione tra Enel e CNR nell’ambito del nuovo laboratorio realizzato ad Augusta si innesta perfettamente nel percorso  generale di transizione energetica ed ecologica che sta interessando il nostro Paese”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/14/permitting-barbetti-accelerazione-via-lentezze-autorizzazione-unica/,"LEGGI & ATTI,MERCATI & POLITICHE,POLITICA,RETI E INTEGRAZIONE DI RETI,SVILUPPI DI MERCATO,EUROPA OCCIDENTALE",SERGIO MATALUCCI,"MARZO 14, 2023","Permitting, Barbetti: accelerazione VIA, lentezze Autorizzazione Unica","Secondo Tommaso Barbetti, tra in partner fondatori di Elemens, al momento, nonostante lo sblocco di diverse VIA nazionali, l’accelerazione delle installazioni dipenderà ancora una volta dalle regioni, dati i ritardi con le Autorizzazioni Uniche (AU).
“Ci si aspetta che il 2023 sia l’anno in cui inizino a uscire numeri significativi dalla VIA nazionale. Molto più significativi dei pochi progetti che sono usciti nel 2022,” dice Barbetti a pv magazine. 
Dal 2021 i progetti utility-scale devono passare dalla VIA nazionale. La Commissione Valutazione Impatto Ambientale (VIA e VAS) ha già espresso parere positivo per oltre 3 GW, a cui dovrà però seguire la valutazione positiva del Ministero della Cultura, “che fino ad oggi in molti casi si è rivelato l’ente più ostativo.”
“Nelle varie bozze del Decreto PNRR che si sono susseguite si è partiti da disposizioni in cui il ruolo del Ministero della Cultura nella valutazione della maggior parte dei progetti veniva fortemente ridimensionata, ma nella versione finale nessuna della previsioni più disruptive (come il silenzio assenso in caso di mancata emissioni di parere entro 30 giorni) nell’ambito della VIA nazionale è stata approvata”
Sullo fondo, nuovamente, le regioni, che potrebbero rallentare l’accelerazione delle installazioni. Il tempo per l’Autorizzazione Unica (effettuata dalle Regioni) che ha richiesto storicamente 7/8 mesi sembra allungarsi, dice il founding partner di Elemens. “Quasi tutti i progetti sbloccati da Cingolani non hanno ancora ottenuto l’Autorizzazione Unica.”
Differenze regionali
Barbetti aggiunge che l’impatto delle prime semplificazioni introdotte dal governo Draghi è difficile da valutare. “Per ora non è un game changer. Il grosso dei numeri delle autorizzazioni vengono da iter e strumenti precedenti alle semplificazioni.”
Le semplificazioni del governo precedente hanno introdotto l’estensione della PAS nelle aree provvisoriamente idonee. Nonostante un sicuro aumento, queste però non sono misurabili perché non pubbliche, spiega Barbetti.
“L’esenzione della VIA sotto i 20 MW imposta dal governo Draghi è difficile da valutare, ma è una semplificazione sostanziale. Anche su questo non ci sono numeri, perché questi progetti non sono stati ancora autorizzati.”
Rispetto al nuovo governo, Barbetti spera che il ministro del MASE Gilberto Pichetto Fratin non si debba trovare nella stessa situazione del suo predecessore, costretto a portare molti progetti bloccati in Consiglio dei Ministri. “L’ex ministro del MiTE Roberto Cingolani ha avuto il coraggio di prendere i progetti bloccati dal dissenso tra MiTE (ora MASE) e MiC, lasciando decidere il Consiglio dei Ministri. Durante il Governo Meloni solo un progetto è stato sbloccato con la procedura del Consiglio dei Ministri; procedura che resta emergenziale e di cui quindi si spera che non ci sia bisogno: auspichiamo piuttosto che le VIA arrivino mediante la procedura “normale””
Barbetti spiega poi che l’altra complessità per il fotovoltaico è legato alla saturazione virtuale delle reti. Il 39% di tutti i progetti di taglia superiore a 1 MW non ha ancora iniziato il processo di autorizzazione, un anno dopo la prima richiesta di connessione. 
“Questo è un fenomeno centrale per capire le dinamiche del fotovoltaico in Italia. Il processo per la richiesta di connessione, soprattutto per gli impianti in alta che fanno domanda a Terna, è economica e piuttosto semplice. Quindi i numeri sono importanti, ma poco meno della metà non inizia il permitting. Il problema è la saturazione virtuale delle reti. L’ennesima richiesta dovrà fare i conti con tutte le richieste di connessione fatte prima.”
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
