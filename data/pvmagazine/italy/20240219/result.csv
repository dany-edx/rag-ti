,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/19/batterie-al-litio-10-milioni-di-euro-per-il-progetto-europeo-di-economia-circolare/,"BATTERIE,STOCCAGGIO,ITALIA",LARA MORANDOTTI,2024-02-19,"Batterie al litio, 10 milioni di euro per il progetto europeo di economia circolare","Il finanziamento da 10 milioni di euro erogato da Crédit Agricole Italia e garantito da SACE in favore di Manz Italy ha lo scopo di supportare il progetto IPCEI Batterie EuBatIn, che mira a creare una catena del valore sostenibile europea, in grado di produrre materie prime, celle, moduli e sistemi di batterie di nuova generazione, ma anche di riconvertire e riciclare le batterie con metodi innovativi ed efficienti.
Il supporto economico ha l’obiettivo di incrementare gli investimenti destinati allo sviluppo di nuovi prototipi di macchine per le celle e l’assemblaggio dei pacchi batterie portati avanti da Manz Italy e di supportare la Divisione Energy Storage del gruppo Manz AG, gruppo fondato nel 1987 e attivo in Italia (con sede a Sasso Marconi – BO), Germania, Slovacchia, Ungheria, Cina continentale e Taiwan.
“Con grande soddisfazione accogliamo il supporto diretto allo sviluppo dell’ambizioso progetto di Manz Italia (IPCEI Batterie EuBatIn) da parte di Crédit Agricole Italia, congiuntamente con SACE, che ci consente di far avanzare più rapidamente il progetto, cofinanziato dal MIMIT, incentrato sulla validazione di innovative tecnologie, processi ed impianti per l’assemblaggio di batterie al litio ad alta efficienza energetica”, ha commentato Paolo Facchini, Amministratore Delegato & CFO di Manz Italy Srl.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Manz-Italy-150x150.jpg,italy
1,https://www.pv-magazine.it/2024/02/19/idrogeno-commissione-approva-terzo-ipcei-con-tre-progetti-italiani/,"BANDI E ASTE,FINANZA,IDROGENO,INSTALLAZIONI E IMPIANTI,LEGGI & ATTI,MERCATI & POLITICHE,POLITICA,STOCCAGGIO,SVILUPPI DI MERCATO,FRANCIA,GERMANIA,ITALIA,PAESI BASSI,POLONIA,PORTOGALLO,SLOVACCHIA",SERGIO MATALUCCI,2024-02-19,"Idrogeno, Commissione approva terzo IPCEI con tre progetti italiani","La Commissione ha approvato un terzo “importante progetto di comune interesse europeo” (IPCEI) a sostegno delle infrastrutture dell’idrogeno. L’IPCEI dovrebbe rafforzare l’approvvigionamento di idrogeno rinnovabile, riducendo secondo la Commissione la dipendenza europea dalle importazioni di gas naturale.
Il progetto, denominato “IPCEI Hy2Infra”, è stato concepito da sette Stati membri: Francia, Germania, Italia, Paesi Bassi, Polonia, Portogallo e Slovacchia.
Gli Stati membri erogheranno fino a 6,9 miliardi di euro in finanziamenti pubblici che, secondo gli studi dell’esecutivo europeo, dovrebbero a loro volta promuovere 5,4 miliardi di euro di investimenti privati.
“Con questo nuovo importante progetto di comune interesse europeo, 32 imprese, tra cui 5 PMI, investiranno in infrastrutture per l’idrogeno, per un totale di oltre 12 miliardi di investimenti pubblici e privati”, ha commentato Thierry Breton, commissario europeo per il mercato interno e i servizi.
Sono 33 i progetti che rientrano nel quadro dell’IPCEI Hy2Infra. Quattro i pilastri: la diffusione di elettrolizzatori su larga scala, la realizzazione di condotte di trasporto e distribuzione dell’idrogeno nuove e riconvertite per circa 2 700 km,  lo sviluppo di impianti di stoccaggio dell’idrogeno su larga scala con una capacità di almeno 370 GWh e la costruzione di terminali di movimentazione e delle relative infrastrutture portuali per vettori di idrogeno organico liquido (LOHC).
Sono stati selezionati due progetti italiani nella categoria elettrolizzatori, quelli di Energie Salentine e Saipem, e quello di Snam nella categoria distribuzione (pipeline).
“L’IPCEI Hy2Infra integra il primo e il secondo IPCEI sulla catena del valore dell’idrogeno. Il 15 luglio 2022 la Commissione ha approvato l’IPCEI “Hy2Tech” dedicato allo sviluppo di tecnologie dell’idrogeno per gli utenti finali. L’IPCEI “Hy2Use”, incentrato sulle applicazioni dell’idrogeno nel settore industriale, è stato approvato il 21 settembre 2022. Hy2Infra riguarda gli investimenti infrastrutturali che non rientrano nei primi due IPCEI”, ha scritto la Commissione europea.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/22DT088_032-150x150.jpg,italy
2,https://www.pv-magazine.it/2024/02/19/janom-investments-entra-nel-mercato-solare-croato-con-un-impianto-da-30-mw/,"FINANZA,MERCATI & POLITICHE,SVILUPPI DI MERCATO,CROAZIA,EUROPA ORIENTALE,SLOVENIA",PATRICK JOWETT,2024-02-19,Janom Investments entra nel mercato solare croato con un impianto da 30 MW,"La società slovacca Janom Investment sta progettando un impianto solare da 30 MW in Slavonia, nella Croazia orientale, e ha dichiarato che sta valutando altri progetti eolici e fotovoltaici nel Paese.
Secondo l’amministratore delegato Andrej Sršeň, i progetti sono in varie fasi di preparazione, hanno una capacità installata di oltre 200 MW e richiedono un investimento totale di circa 300 milioni di euro (323,3 milioni di dollari).
“Nonostante la significativa presenza di fonti rinnovabili nel mix energetico, la Croazia ha un elevato potenziale di ulteriore decarbonizzazione”, ha dichiarato Sršeň. “Seguiamo da tempo il potenziale di sviluppo delle fonti energetiche rinnovabili in Croazia. L’investimento nell’impianto solare in Slavonia è il nostro primo, ma certamente non l’ultimo”.
Janom Investment gestisce già diversi impianti solari e idroelettrici in Slovacchia e nella Repubblica Ceca.
La Croazia ha installato 238,7 MW di energia solare nel 2023, portando la sua capacità totale a 462,5 MW, secondo i dati dell’associazione Renewable Energy Sources of Croatia. L’associazione prevede che il Paese si avvicinerà a 1 GW di capacità installata entro l’inizio del prossimo anno.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/David-Lehoczki-150x150.jpg,italy
3,https://www.pv-magazine.it/2024/02/19/aliaxis-firma-ppa-decennale-con-encavis-su-parco-solare-da-38-mw-a-montefiascone/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO",SERGIO MATALUCCI,2024-02-19,Aliaxis firma PPA decennale con Encavis su parco solare da 38 MW a Montefiascone,"Aliaxis ha firmato un contratto di acquisto di energia elettrica (PPA) della durata di 10 anni con l’operatore di parchi eolici e solari Encavis, con sede ad Amburgo. Si tratta del primo PPA di Aliaxis in Europa.
Il parco solare da 38 MW di Encavis a Montefiascone, nel Lazio, a circa 100 km a nord-ovest di Roma, dovrebbe essere collegato alla rete nel 2025. In base al PPA, Aliaxis acquisterà un volume di circa 50 GWh di elettricità all’anno prodotta da Encavis.
“Montefiascone è un altro progetto convincente che realizziamo in questi tempi turbolenti – dopo aver firmato con successo diversi PPA in Spagna, Germania, Finlandia e Danimarca, possiamo ora aggiungere alla nostra lista il nostro primo progetto italiano non sovvenzionato”, ha commentato Mario Schirru, CIO/COO di Encavis.
Il mercato europeo dei contratti di acquisto di energia elettrica (PPA) è aumentato del 40% nel 2023, con 10,4 GW di nuova capacità rinnovabile, di cui 6,1 GW per il fotovoltaico.
“Il nostro piano d’azione prevede l’obiettivo di raggiungere il 100% di elettricità rinnovabile entro il 2025. Le nostre attività europee hanno compiuto progressi eccellenti, poiché abbiamo assicurato la produzione di energia elettrica rinnovabile corrispondente a gran parte delle nostre attività entro il 2025. La nostra regione del Pacifico sarà completamente alimentata da energia rinnovabile”, ha detto Eric Olsen l’AD di Aliaxis.
Nonostante il mercato dei PPA in Italia non si sia sviluppato come in Germania e Spagna nel 2023, gli sviluppi delle scorse settimane lasciano intendere che il 2024 sarà di sicuro un anno positivo: il gruppo Iliad ha firmato un PPA decennale con Statkraft su un parco solare di Latina da 27,9 MW, Iberdrola ha firmato un PPA decennale con i supermercati Tosano, ERG e Google hanno firmato un contratto per la fornitura dell’energia generata dal parco eolico di Roccapalumba in Sicilia, Axpo Italia e Saint-Gobain hanno sottoscritto un Corporate PPA (CPPA) decennale per l’acquisto di 22 GWh annui.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Solar-farm-NEW-2048x1365-1-150x150.jpg,italy
4,https://www.pv-magazine.it/2024/02/19/direttiva-efficienza-energetica-enea-guida-progetto-europeo-per-le-imprese/,"LEGGI & ATTI,MERCATI & POLITICHE,POLITICA,SVILUPPI DI MERCATO,TECNOLOGIA E SCIENZA,EUROPA OCCIDENTALE,EUROPA ORIENTALE",SERGIO MATALUCCI,2024-02-19,"Direttiva efficienza energetica, Enea guida progetto europeo per le imprese","Enea coordinerà dieci agenzie dell’energia di altrettanti Paesi UE per fornire supporto a istituzioni, industrie e imprese nel processo di attuazione della nuova Direttiva europea sull’efficienza energetica, che mira a ridurre di un ulteriore 11,7% il consumo di energia finale nell’UE entro il 2030.
“È quanto prevede il progetto LEAPto11 sul recepimento e l’attuazione dell’articolo 11 della Direttiva, che stabilisce specifici obblighi per imprese a forte consumo di energia e promuove programmi e misure di supporto per quelle non obbligate, con particolare riferimento alle PMI,” ha scritto l’ente pubblico di ricerca italiano.
Con la nuova direttiva, le imprese a forte consumo energetico saranno chiamate ad adottare un sistema di gestione dell’energia certificato da un organismo indipendente, mentre quelle con consumi minori, che non attuano sistemi di gestione dell’energia, avranno l’obbligo della diagnosi energetica. Le aziende soggette ad obbligo saranno tenute a elaborare un piano d’azione concreto sulla base delle raccomandazioni risultanti dalle diagnosi.
Nel dettaglio, il progetto si concentrerà nello sviluppo di programmi di supporto, calibrazione dei database di riferimento e miglior utilizzo degli indicatori energetici per le industrie e le imprese dei dieci Stati membri coinvolti.
Il progetto vede la partecipazione di ministeri, autorità di regolazione, associazioni di categoria e camere di commercio dei Paesi partner.
“Come coordinatori rafforzeremo la leadership internazionale di ENEA come Agenzia di riferimento sui temi dell’efficienza energetica”, commenta il responsabile del progetto Enrico Biele, ricercatore del Dipartimento ENEA di Efficienza energetica. “Il mondo produttivo va incontro a obblighi più stringenti imposti dall’ultima direttiva sull’efficienza energetica. Per il raggiungimento di questi obiettivi europei al 2030, un ruolo fondamentale lo avranno le diagnosi energetiche, i sistemi di gestione dell’energia e una corretta implementazione delle misure di efficientamento”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/12/01005_europe-4426307_p_opt-e1602497060701-1024x512-1-150x150.jpg,italy
5,https://www.pv-magazine.it/2024/02/19/telis-energy-lancia-controllata-italiana-per-investimenti-in-bess/,"ALTRE FORME DI STOCCAGGIO,BATTERIE,MERCATI & POLITICHE,STOCCAGGIO,SVILUPPI DI MERCATO,ITALIA",SERGIO MATALUCCI,2024-02-19,Telis Energy lancia controllata italiana per investimenti in BESS,"Telis Energy ha annunciato oggi il lancio della sua controllata italiana Telis Energy Italy, con l’obiettivo di sviluppare entro il 2030 una pipeline di 3 GW di progetti. La società italiana si concentrerà sulla creazione e sullo sviluppo di sistemi di accumulo energetico a batteria (BESS) e progetti ibridi.
“Lanciata a novembre 2022 con il supporto della società d’investimento globale Carlyle, Telis mira a realizzare entro il 2030 una pipeline complessiva di 10 GW di progetti per la produzione e distribuzione di energia rinnovabile attraverso le proprie società controllate che operano nei principali mercati europei. Le società controllate da Telis beneficiano della dimensione e delle sinergie derivanti dall’appartenenza a una piattaforma internazionale, conoscenze e network locali”, ha scritto la piattaforma europea con sede a Londra. Telis è già presente in Francia, Germania e Regno Unito.
Telis Energy Italy è guidata da Marco Petrone, manager con 15 anni di esperienza nel settore delle energie rinnovabili e delle infrastrutture sostenibili in Italia e all’estero.
“Abbiamo già originato una pipeline di oltre 1000 MWh di progetti BESS standalone e oltre 100 MWp di progetti fotovoltaici ibridi in specifiche regioni italiane, dopo una valutazione dettagliata della rete e dei punti di connessione e un accurato screening dei terreni, selezionati per ridurre al minimo il rischio dei progetti”, ha commentato Petrone, senza però specificare quali siano le geografie più interessanti.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Screenshot-2024-02-19-at-11.11.24-150x150.png,italy
6,https://www.pv-magazine.it/2024/02/19/pniec-2023-dl-energia-e-mercato-elettrico-le-nuove-regole-del-gioco/,"LEGGI & ATTI,MERCATI & POLITICHE,OPINION & ANALYSIS,OPINIONI,POLITICA,RETI E INTEGRAZIONE DI RETI,ITALIA,PUGLIA,SARDEGNA,SICILIA",MAURO MORONI,2024-02-19,"PNIEC 2023, DL Energia e mercato elettrico: le nuove regole del gioco","Anno nuovo, sfide nuove! Ad annunciarle è stato pochi giorni fa il direttore dell’Industrial program management office di Terna, Francesco Salerni, in un’audizione informale sul sistema energetico italiano alla commissione Ambiente e Lavori pubblici del Senato. Nell’occasione Terna ha parlato di come aumenteranno a breve significativamente le capacità di interconnessione e di stoccaggio, in considerazione delle evoluzioni del mercato e delle necessità del Bel Paese, con l’obiettivo di aggiungere 16,6 GW di capacità di interconnessione e 94 GWh di capacità di storage entro il 2030. I numeri sensibilmente più alti di quanto previsto solo qualche anno fa, tengono conto della crescente domanda di produzione di energia da fonti rinnovabili, come evidenziato dalle richieste di connessione in alta tensione per impianti fotovoltaici ed eolici, che hanno raggiunto 328 GW alla fine del 2023. Se aggiungiamo a questi poi i contributi nella rete MT e BT si evince come la strada della decarbonizzazione italiana è in piena progressione, guidata principalmente da fotovoltaico ed eolico, principali attori della transizione, assieme al risparmio energetico.
Ma quali sono gli obiettivi da raggiungere al 2030? Ricordiamolo.

Il nuovo Piano nazionale energia e clima, aggiornato alla normativa europea del Fit for 55, mira a ridurre le emissioni del 55% e a raggiungere il 65% di rinnovabili sui consumi elettrici, e questo potrà avvenire solo con l’aggiunta di ben 74 GW di capacità eolica e fotovoltaica in rete, assieme ad un contestuale e coordinato sviluppo coordinato di infrastrutture ed accumuli. Terna in considerazione della crescita significativa delle rinnovabili soprattutto al Sud e nelle isole e della concentrazione dei carichi nella zona Nord/Centro Nord, sta progettando assieme allo sviluppo dei nuovi accumuli (e delle relative aste, previste tra fine 2024 e i primi mesi del 2025), anche la costruzione della rete Hypergrid, un progetto da 21,1 miliardi di euro che aumenterà la capacità di trasporto tra le zone di mercato di circa 16,6 GW, utilizzando tecnologie HVDC.

Gli obiettivi sono chiari: al 2030 dobbiamo aggiungere almeno 54 GW di fotovoltaico e 16 GW di eolico, e dobbiamo correre, anche se la saturazione virtuale della rete non aiuta, saturazione causata da GW e GW di impianti FER che non saranno mai realizzati. Questo fenomeno è evidente soprattutto in Sicilia, Puglia e in Sardegna, ove molti progetti sono destinati a rimanere solo sulla carta non solo per motivi di errata progettazione o problematiche di tipo autorizzativo, ma perché i limiti della rete AT nonostante i potenziamenti previsti sono evidenti in quelle aree. Soprattutto in quelle zone mi aspetto che molti dei progetti, a tendere, saranno convertiti alla produzione di idrogeno, fertilizzanti ed e-fuels, disponibilità di acqua e costo delle tecnologie di conversione permettendo.
Un game changer però sembra sia arrivato per il settore FER: il DL Energia 181/2023, recentemente convertito in legge, che introduce tante novità volte a favorire gli investimenti nel settore delle energie rinnovabili. Anticipo subito ad esempio che è finalmente previsto l’accesso ai nuovi incentivi (FER X) il fotovoltaico su aree agricole! Questo storico cambiamento di impostazione, atteso da tanti da tempo, anche se da un lato raffredderà il mercato dei PPA, favorirà l’installazione di tanti GW di impianti su area agricola fermi nel limbo dei tassi di interesse e dei timori dell’accesso merchant al mercato. Altra novità è l’electricity release: la nuova norma prevede che fino al 31 dicembre 2030, nel caso di più richieste per la concessione della stessa superficie pubblica, gli enti interessati debbano accordare una preferenza a progetti di impianti PV e Wind volti a soddisfare il fabbisogno energetico delle imprese cosiddette elettrivore (cioè le imprese iscritte all’apposito elenco presso la Csea). Interessante è l’introduzione di un meccanismo che consente a tali imprese elettrivore (o a chi per loro realizza gli impianti FER considerati) di ricevere dal GSE un’anticipazione di una parte dell’energia elettrica prodotta e delle relative garanzie d’origine tre anni prima che l’impianto sia realizzato! Questo anticipo che poi comunque deve essere restituito al GSE nei successivi 20 anni dall’entrata in esercizio,  potrebbe sicuramente aiutare la finanziabilità dei progetti, in ottica di accelerare più rapidamente la cultura dell’installazione delle FER vicino ai grandi centri di consumo.
Altra novità da segnalare, anch’essa positiva, è che si è fatta retromarcia all’articolo 4, quello che parla di “disposizioni per incentivare le regioni a ospitare impianti a fonti rinnovabili”, con il quale si creerà un fondo per compensare le Regioni che ospitano gli impianti rinnovabili. Nel DL è stato eliminato il contestato (ed ingiusto) contributo a carico degli operatori FER dei 10€/kW per gli impianti oltre i 20kW, ed il fondo avrà contributi esclusivamente provenienti delle aste ETS, nel limite massimo di 200 milioni di euro annui, per ogni anno dal 2024 al 2032.
Da segnalare è poi l’articolo 4-ter (lettera a), che dà la priorità all’accesso agli incentivi per interventi di rifacimento su impianti fotovoltaici esistenti in aree agricole, a parità della superficie di suolo agricolo occupata e incremento della potenza complessiva. Oltre a questo altre novità riguardano la fine graduale del meccanismo dello scambio sul posto (che lancerà sempre più l’accumulo elettrochimico nel domestico e nel C&I), la proroga dell’efficacia delle semplificazioni in materia di VIA previste dall’articolo 47, comma 1-bis del dl 13/2023, e l’elevazione rispettivamente da 20 a 25 MW e da 10 a 12 MW le soglie di potenza superate le quali gli impianti fotovoltaici localizzati in aree idonee o altre specifiche zone sono sottoposti a VIA o verifica di assoggettabilità a VIA. Ulteriore semplificazione è infine quella che porta da 10 a 12 MW la soglia di potenza sotto la quale gli impianti fotovoltaici sono sottoposti a PAS, anziché AU. Quest’ultima norma soprattutto consente di migliorare il capex specifico di questo tipo di impianti, poiché molte volte i costi di connessione (specialmente quelli AT) per quelle taglie sono troppo rilevanti rispetto la potenza installata, rappresentando quindi veri e propri vincoli all’installazione.
Concludo illustrando una ultima novità molto significativa che già dal prossimo anno dovrebbe essere operativa: il passaggio dai prezzi basati sul Prezzo Unico Nazionale (PUN) ai prezzi zonali del mercato all’ingrosso. Questa modifica da un lato dovrebbe favorire la localizzazione di impianti rinnovabili sul territorio dove i prezzi dell’energia sono più elevati (con lo scopo di abbassarli), ma dall’altro alcuni operatori sono preoccupati che questa variazione possa comportare una contrazione della liquidità dei mercati all’ingrosso e aumentare così i costi per i consumatori finali. Gli investimenti nelle infrastrutture di rete dovrebbero mitigare questi problemi.
Questo framework normativo appare finalmente nella giusta direzione, si intravede una strategia ed una volontà, forse fino a questo momento poco visibile o forse confusa e poco presente. FER-X CER e Agrovoltaico sono i principali candidati alla realizzazione bancabile e controllata del settore, ma i contingenti di potenza da installare sono di un ordine di grandezza superiore, ed il mercato dei PPA probabilmente sarà il vero protagonista di lungo periodo di questo mercato della decarbonizzazione, a meno che il Governo non ampli, e di molto, i contingenti di potenza incentivabili.
Questo articolo fa parte di una serie di articoli curati da Mauro Moroni per pv magazine Italia. Gli articoli precedenti erano focalizzati sui principali trend del 2023, sul DL Semplificazioni, sulla diversificazione tecnologica per superare impasse materie prime, sulle “strategie di resistenza sporche delle fossili”,  sul rapporto tra riscaldamento globale e mondo dell’energia, sulla Bozza decreto Aree idonee, sulla sua fotografia d’autunno e sul previsionale 2024.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/06/MM02-1-150x150.jpg,italy
7,https://www.pv-magazine.it/2024/02/19/esprinet-lancia-zeliatech-nuovo-distributore-di-soluzioni-intelligenti-per-il-fotovoltaico/,"COMPONENTISTICA PER MONTAGGIO,FINANZA,INDUSTRIA & FORNITORI,MERCATI & POLITICHE,SVILUPPI DI MERCATO,ITALIA",SERGIO MATALUCCI,2024-02-19,"Esprinet lancia Zeliatech, nuovo distributore di “soluzioni intelligenti” per il fotovoltaico","Esprinet ha lanciato Zeliatech, società controllata al 100%, specializzata nella distribuzione, vendita e noleggio di soluzioni intelligenti per il fotovoltaico, soluzioni di ricarica per l’e-Mobility, Smart Building, green data center.
L’obiettivo è offrire un portafoglio di prodotti, soluzioni per la sostenibilità ambientale e l’efficienza energetica, sfruttando le capacità logistiche e finanziarie e l’esperienza di marketing della capogruppo per supportare il processo di vendita e la generazione della domanda.
“Oltre agli sforzi e agli investimenti di istituzioni e aziende in questo settore, si osservano anche segmenti di mercato ad altissimo potenziale, come l’agrivoltaico e le comunità energetiche. La nascita di Zeliatech si inserisce nella visione strategica che guida il gruppo e che prevede il presidio di mercati ad alta marginalità”, ha commentato Giovanni Testa, Chief Operating Officer del gruppo Esprinet.
In questa fase aziendale Esprinet sta lavorando a progetti agriPV e CER con soluzioni che prevedono solo il fotovoltaico, ma non sta ancora lavorando alle soluzioni per la gestione dell’acqua, pur trovandole interessanti, e alle soluzioni IoT.
“Per le CER e l’agrivoltaico siamo impegnati nel supporto progettuale di alcune soluzioni, nella formazione del canale installativo, nell’approvvigionamento del materiale necessario per garantire il delivery dei progetti, nella consulenza tecnico-amministrativa”, ha detto Sergio Grassi, Country Manager di Zeliatech in Italia, a pv magazine Italia. La società non intende offrire impianti in affitto, perché non parte del core business. 
Zeliatech spiega anche che vuole aumentare la propria presenza in altri mercati e consolidare il portfolio prodotti per il merceologico fotovoltaico ed EV-charger. Nel 2024-25, la società di Vimercate (MB) intende far crescere il proprio portfolio nello smart building.
“Siamo partiti in Italia, dove abbiamo consolidato la nostra posizione nel 2023, e abbiamo iniziato ad operare in Spagna, Portogallo, Germania ed Austria, dove vogliamo consolidarci nel 2024, per poter ampliare la presenza in altri paesi nel 2025-2026”, ha aggiunto Grassi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/SEDE_v2024-150x150.jpg,italy
