,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/29/rinnovabili-il-quattordicesimo-bando-fer-del-gse-contingente-nullo-per-aste-del-gruppo-a-eolico-e-fv/,"BANDI E ASTE,MERCATI & POLITICHE,SVILUPPI DI MERCATO,ITALIA",MASSIMILIANO TRIPODO,2024-02-29,"Rinnovabili, il quattordicesimo bando FER del GSE: contingente nullo per aste del Gruppo A (eolico e FV)","Il Gestore dei servizi energetici (GSE) ha pubblicato lunedì i bandi della quattordicesima procedura di gara per lo sviluppo degli impianti da fonti energetiche rinnovabili (FER). I bandi sono in totale sette e il contingente più alto è destinato all’iscrizione al registro del Gruppo A-2.
Per quanto riguarda l’iscrizione ai registri, gli impianti del Gruppo A (eolico e fotovoltaico) e del Gruppo B (idroelettrico e gas residuati) hanno un contingente nullo, ma eventuali richieste idonee potrebbero ricevere riallocazioni da altri contingenti, come previsto dal DL Asset, e come già successo anche con il precedente bando.
Per gli impianti del Gruppo A-2 “impianti fotovoltaici i cui moduli sono stati installati in sostituzione di coperture di edifici e fabbricati rurali su cui è operata la completa rimozione dell’eternit o dell’amianto” il contingente di potenza a disposizione è di 287,3 MW.
Per il Gruppo C “interventi di rifacimento sugli impianti eolici on-shore, idroelettrici e a gas residuati dei processi di depurazione” il contingente a gara è di 90,2 MW.
Riguardo le aste, invece, il Gruppo A (eolico e FV) ha un contingente nullo. Anche in questo caso, il GSE valuterà la sussistenza delle condizioni per la riallocazione della potenza da altri contingenti. Nella precedente asta, la tredicesima, lo stesso gruppo aveva avuto il contingente maggiore per quanto riguarda le aste.
“In applicazione di quanto previsto dal DL 57/2023, recante “Misure urgenti per il settore energetico”, coordinato con Legge 95/2023, la tariffa di riferimento per impianti eolici e fotovoltaici iscritti alla procedura d’Asta del Gruppo A, calcolata sulla base dei valori indicati nell’Allegato 1 del DM2019, aggiornati facendo riferimento all’indice nazionale dei prezzi al consumo per l’intera collettività, per tenere conto dell’inflazione media cumulata tra il mese di agosto 2019 e il mese di gennaio 2024, risulta pari a 77,465 €/MWh,”
Il gruppo B (idroelettrico e gas residuati) ha un contingente di 99,3 MW, il gruppo C “interventi di rifacimento totale e parziale di impianti eolici on-shore, idroelettrici e a gas residuati dei processi di depurazione” ha invece il contingente maggiore: 212,1 MW.
Le iscrizioni sono aperte dalle 12 di martedì e si chiuderanno alle 12 del 28 marzo. Le richieste dovranno essere trasmesse dal Portale FER-E GSE – Area Clienti.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/AdobeStock_116876919-150x150.jpeg,italy
1,https://www.pv-magazine.it/2024/02/29/la-francia-raggiunge-il-traguardo-dei-20-gw/,"MERCATI & POLITICHE,SVILUPPI DI MERCATO,EUROPA OCCIDENTALE,FRANCIA",GWÉNAËLLE DEBOUTTE,2024-02-29,La Francia raggiunge il traguardo dei 20 GW,"Il Ministero della Transizione Ecologica francese ha reso noto che nel periodo ottobre-dicembre sono stati collegati alla rete francese circa 955 MW di nuovi impianti fotovoltaici. Il Paese ha raggiunto una capacità fotovoltaica installata cumulativa di 20,0 GW alla fine di dicembre 2023.
Gli sviluppatori hanno installato circa 19,3 GW del totale sulla terraferma francese e la quota restante nei territori d’oltremare e in Corsica.
Per tutto il 2023, il Paese ha installato 3,2 GW di nuovo solare. La Francia ha aggiunto 2,68 GW nel 2022 e 2,57 GW nel 2021. La capacità complessiva dei progetti solari in coda con richiesta di connessione alla rete è ora di 14 GW.
La capacità complessiva dei progetti solari in coda con richiesta di connessione alla rete è ora di 22,4 GW, con circa 5,8 GW già oggetto di accordi preliminari di connessione.
Le regioni di Nouvelle-Aquitaine, Auvergne-Rhône-Alpes, Provence-Alpes-Côte d’Azur e Grand Est hanno rappresentato il 48% di tutta la capacità di connessione di quest’anno. Sono le regioni con le maggiori capacità installate, che rappresentano oltre il 53% di tutta la potenza cumulativa connessa in Francia entro la fine di dicembre 2023.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Ministere-de-la-transition-ecologique-150x150.jpeg,italy
2,https://www.pv-magazine.it/2024/02/29/un-nuovo-design-per-i-pannelli-fotovoltaici-termici-attenua-il-rischio-di-crepe/,"TECNOLOGIA E SCIENZA,EUROPA OCCIDENTALE,SVEZIA",LIOR KAHANA,2024-02-29,Un nuovo design per i pannelli fotovoltaici termici attenua il rischio di crepe,"Un gruppo di ricerca internazionale ha proposto un nuovo design del modulo fotovoltaico-termico (PVT) che, a quanto pare, riduce i rischi di fessurazione dell’unità fotovoltaica del pannello.
“Un problema critico per i collettori PVT è la fessurazione delle celle, causata principalmente dall’espansione termica durante il processo di trasferimento del calore tra le celle fotovoltaiche e l’assorbitore termico”, ha spiegato il gruppo. “A causa delle alte temperature, le espansioni e le contrazioni creano piccoli difetti nelle celle di silicio, che possono dare origine a numerose microfratture/crepe. Queste crepe possono causare la disconnessione delle parti della cella, con conseguente riduzione della potenza complessiva generata dai moduli fotovoltaici”.
Gli scienziati hanno costruito una struttura di modulo PVT basata su una struttura in lega di alluminio con uno schema ad H tra l’assorbitore termico e le celle. Utilizzando il software ANSYS, hanno assemblato un prototipo basato su un modulo PVT da 44,2 W disponibile in commercio.
Il nuovo design era costituito dai seguenti componenti, dall’alto verso il basso: una copertura in vetro trasparente, uno strato superiore in etilene vinilacetato (EVA), un pannello fotovoltaico composto da celle di silicio monocristallino collegate in serie, uno strato inferiore in EVA, una piastra con motivo ad H per l’espansione termica, un assorbitore termico che trasferisce il calore al fluido termovettore e uno strato isolante.
“Uno degli obiettivi principali di questo progetto era quello di consentire l’espansione termica in tutte le direzioni (espandendosi nelle sue cavità), creando così una minore espansione totale in ogni singola direzione, che a sua volta avrebbe dovuto diminuire drasticamente il rischio di rottura delle celle”, hanno spiegato gli accademici.
Il gruppo di ricerca ha simulato il modello a forma di H in lega di alluminio con sette diverse larghezze, da un mm a sette mm, oltre a una piastra senza struttura. “È evidente che i valori di espansione direzionale sono inferiori per le dimensioni della cavità di espansione a forma di H di 1, 2, 3 e 4 mm rispetto alla piastra senza cavità (0 mm)”, hanno spiegato. “Oltre i 4 mm, si osserva un notevole aumento dell’espansione per la lastra con modello ad H e dimensione della cavità di 5 mm. Inoltre, i valori di espansione per le dimensioni della cavità di 6 e 7 mm sono leggermente inferiori a quelli di 5 mm, ma tutti superano la piastra con modello ad H senza cavità”.
Complessivamente, la simulazione ha rilevato che il design ottimale è quello con dimensioni H di 2 mm, in quanto presenta l’espansione direzionale più bassa, pari a circa 0,011 mm. Rispetto alla simulazione di un PVT di riferimento, che era lo stesso modulo disponibile in commercio ma senza H, quello nuovo ha ridotto l’espansione termica del 20%.
Secondo i ricercatori, il nuovo progetto ha raggiunto un aumento del 10% dell’efficienza termica. L’efficienza elettrica è aumentata del 2% e l’efficienza complessiva dell’8%. “Questo studio fornisce preziose indicazioni sulla progettazione dei collettori fotovoltaici, offrendo una soluzione promettente alla sfida del cracking delle celle”, hanno concluso gli scienziati.
Il nuovo design del modulo è stato presentato nello studio “Mitigating PV cell cracking in solar photovoltaic thermal collectors with a novel H-pattern absorber design”, pubblicato su Applied Thermal Engineering. Il gruppo di ricerca era formato da scienziati della Kingston University e della Cranfield University del Regno Unito e della MG Sustainable Engineering e dell’Università di Gavle della Svezia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/University-of-Gavle-Applied-Thermal-Energy-Creative-Commons-License-CC-BY-4.0-150x150.jpg,italy
3,https://www.pv-magazine.it/2024/02/29/transizione-5-0-dl-pnrr-stanzia-63-miliardi/,"BANDI E ASTE,FINANZA,LEGGI & ATTI,MERCATI & POLITICHE,ITALIA",MASSIMILIANO TRIPODO,2024-02-29,"Transizione 5.0, DL PNRR stanzia 6,3 miliardi","Il Consiglio dei ministri ha approvato lunedì il decreto-legge PNRR che introduce il piano “Transizione 5.0”. La misura prevede investimenti pari a 6,3 miliardi di euro in digitalizzazione e transizione energetica.
Il piano ammette, tra gli altri, finanziamenti nell’autoproduzione di energia da fonti rinnovabili e spese per la formazione del personale in competenze per la transizione energetica dei processi produttivi.
Le aziende potranno chiedere finanziamenti indistintamente per beni materiali e immateriali purché comportino una riduzione dei consumi energetici dell’unità produttiva pari almeno al 3% o al 5% se calcolata sul processo interessato dall’investimento.
La concessione del credito d’imposta sarà automatica senza alcuna valutazione preliminare, discriminazioni legate alle dimensioni dell’impresa, al settore di attività o alla sua localizzazione. La compensazione sarà corrisposta in un’unica rata a seguito di presentazione del modello F24.
I 6,3 miliardi di euro del piano aggiungono ai 6,4 miliardi già previsti dalla legge di bilancio arrivando a un totale di circa 12,7 miliardi per la transizione nel biennio 2024-2025.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/11/0DFD773B-9D45-414D-9790-FFA0B61DD114-150x150.jpg,italy
4,https://www.pv-magazine.it/2024/02/29/key-di-rimini-i-moduli-fotovoltaici-si-vendono-in-italia-a-008-e-w-016-e-w/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,TECNOLOGIA E SCIENZA,ITALIA",SERGIO MATALUCCI,2024-02-29,"KEY di Rimini: i moduli fotovoltaici si vendono in Italia a 0,08 €/W – 0,16 €/W","I prezzi dei moduli solari sono in un momento di transizione e di continua evoluzione. Anche gli esperti del settore forniscono dati diversi tra di loro, sottolineando come il prezzo non sia che un elemento per il cliente finale, insieme a una serie di altre considerazioni, dalla garanzia alla tecnologia.
“In questo momento non c’è un prezzo stabile. Varia da 70 a 150 euro a pannello in base alla tecnologia e alla quantità dei pannelli ordinati”, ha detto a pv magazine la società d’instalazione Tris Società Srl, aggiungendo che “il range per watt varia da 8 a 15 centesimi”.
Un produttore cinese Tier 1 ha fatto vedere a pv magazine Italia i prezzi dei moduli di sua produzione. Per il p-type monofacciale il prezzo è di 0,10 €/W, salendo poi a 0,102 €/W per il bifacciale. Per i pannelli d tipo n il prezzo del produttore cinese è è di 0,10075 €/W per il monofacciale, salendo poi a 0,1095 €/W per il bifacciale.
“Questo è il prezzo attuale. Ma l’idea è di aumentare il prezzo settimana prossima. È arrivato il momento per l’industria di tornare a livelli normali”, ha detto la commerciale della società cinese.
Un produttore europeo ha invece detto che la forbice di prezzo varia tra 0,14 €/W – 0,18 €/W.
Gli operatori hanno detto che i prezzi dei moduli dipendono da una serie di considerazioni, tra cui anche quelle geopolitiche.
“Il canale di Suez sta già facendo aumentare i costi di trasporto, quindi le navi stanno circumnavigando l’Africa. Logicamente il trasporto sta avendo un impatto anche il prezzo finale dei moduli. La quotazione media è tra 11-13 centesimi di euro al watt, ma dipende dalla tipologia del modulo: il bifacciale è dai 12 ai 13, i monofacciali sui 10-11 centesimi. Poi la tecnologia del modulo è un fattore ulteriore. Il prezzo non è comunque mai l’unica variabile per i clienti. A volte si guarda il produttore e a volte la garanzia o altri fattori come la certificazione di classe di resistenza al fuoco. I quantitativi sono poi un elemento necessario”, ha detto a pv magazine Italia Edmondo Piccaglia, responsabile sviluppo mercato presso Senec.
Piccaglia spiega che i moduli PERC potrebbe arrivare a 8 centesimi, perché le aziende hanno magazzini in Cina con stock significativi. Questo però non vuol dire che sia possibile immediatamente reperire ingenti quantitativi.
“Per ricevere la merce devo contattare il produttore, pianificare l’approvigionamento, firmare un contratto di fornitura spesso con fideiussioni bancarie e solo dopo parte la produzione in Cina. Tempo 3-4 mesi mandano la merce. Noi però vendiamo i pannelli a prezzi di 15-16 centesimi perché puntiamo sulla qualità del prodotto e su garanzie di 25-30 anni”, conclude Piccaglia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/04013_01_PERC_module_o_opt-150x150.jpg,italy
