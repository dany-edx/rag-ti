url,tag,author,updated_date,title,contents
https://www.pv-magazine.it/2023/05/22/unico-collabora-con-e-on-per-altri-due-impianti-fotovoltaici-su-tetto/,"MERCATI & POLITICHE,SVILUPPI DI MERCATO,EMILIA-ROMAGNA,ITALIA,PIEMONTE",SERGIO MATALUCCI,"MAGGIO 22, 2023",Unico collabora con E.ON per altri due impianti fotovoltaici su tetto,"Completato l’impianto fotovoltaico presso il centro distributivo di Calderara di Reno (Bologna) di Unico, uno dei maggiori player a livello nazionale della distribuzione farmaceutica intermedia in Italia. Unico sta collaborando con E.ON anche per un impianto  presso la sede di Rivoli (Torino).
“Abbiamo scelto E.ON come partner abilitatore delle politiche green, con il quale stiamo studiando nuove iniziative interessanti sia per Unico che per le farmacie nostre clienti”, ha commentato Giovanni Giamminola, direttore generale di Unico La farmacia dei farmacisti.
Gli impianti consentiranno di generare 476.000 kWh/anno presso il sito di Calderara di Reno, in grado di soddisfare il 30% del fabbisogno energetico dello stabilimento, e 447.000 kWh/anno presso la sede di Rivoli (Torino), ovvero il 32% del fabbisogno energetico del sito.
Alla fine dei lavori, tre delle otto sedi di Unico saranno in grado di autoprodurre circa un terzo dell’energia elettrica necessaria in un anno.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/22/servizio-ricerca-di-lavoro-nel-fotovoltaico-settima-edizione/,"MERCATI & POLITICHE,SVILUPPI DI MERCATO,ITALIA,LOMBARDIA,TOSCANA,VENETO",LARA MORANDOTTI,"MAGGIO 22, 2023",Servizio ricerca di lavoro nel fotovoltaico: settima edizione,"GBSOLS di Milano cerca un project manager fotovoltaico che verrà inserito all’interno dell’ufficio tecnico, con responsabilità delle fasi di realizzazione di impianti solari fotovoltaici per impianti a tetto di taglia commerciale e industriale. Si richiede laurea specialistica in ingegneria elettrica o equivalenti.
Nell’ambito della sua attività di sviluppo, costruzione e gestione di grandi impianti rinnovabili in Italia, RINA Prime Value Services  sta cercando un consulente legale per energie rinnovabili. La risorsa verrà inserita all’interno della Business Unit ENERGY e riporterà direttamente al responsabile della divisione stessa, occupandosi di fornire supporto legale per le operazioni di Business Development in Italia.
Solarevolution, società bergamasca di progettazione e installazione di impianti per l’efficientamento energetico in ambito residenziale, seleziona un project manager che si occuperà – tra le altre mansioni – di controllare la corretta esecuzione dei lavori, gestire il budget operativo di ciascuna commessa e supportare tecnicamente le attività commerciali.
Per la sede di Pisa, Lenergy cerca un esperto in amministrazione e controllo di gestione che sia in possesso della laurea magistrale in Economia. Il candidato si occuperà di collaborare con la direzione nell’area amministrazione, finanza e controllo di gestione, della preparazione di reporting periodici e della gestione degli adempimenti fiscali.
Per la zona del Nord-Est Italia, la veronese BFP Service cerca un elettricista manutentore specializzato nel settore fotovoltaico. La risorsa, riportando all’O&M Manager, si occuperà della manutenzione ordinaria e correttiva di impianti fotovoltaici e attività straordinarie. Ad ogni risorsa verrà affidato un portfolio di impianti nella sua zona sui quali effettuare le attività manutentive e un mezzo commerciale aziendale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/22/calo-dei-prezzi-dei-wafer-continua-a-far-sentire-effetti-sui-prezzi-a-valle/,"INDUSTRIA & FORNITORI,MODULI,TECNOLOGIA E SCIENZA,CINA,WORLD",PV MAGAZINE,"MAGGIO 22, 2023",Calo dei prezzi dei wafer continua ad avere effetti sui prezzi a valle,"Nella sua ultima valutazione dei prezzi del 16 maggio, OPIS ha rilevato una diminuzione dei prezzi dei wafer per un’altra settimana, mentre il principale produttore di wafer TCL Zhonghuan ha tagliato i prezzi per la seconda volta in altrettante settimane. I prezzi dei wafer Mono M10 e G12, i formati principali, sono crollati questa settimana, con i wafer M10 che sono scesi del 9,26% a 0,696 dollari al pezzo (pc) e i wafer G12 che hanno subito un calo ancora più marcato del 16,02% a 0,818 dollari/pc.
Non immuni da questa debolezza, anche i wafer M6, meno scambiati, sono scesi del 5,17% a 0,624 $/pc. I prezzi dei wafer Mono G1 sono rimasti invariati a 0,666 $/pezzo, mentre il loro commercio rimane limitato a causa del calo della quota di mercato.
I rumour sulle motivazioni e le conseguenze dell’ultima mossa di Zhonghuan – un taglio di prezzo epocale di circa il 15% per tutti i tipi di wafer – hanno dominato l’indagine di mercato di questa settimana. Secondo le diverse fonti, Zhonghuan sta cercando di aumentare la propria quota di mercato a scapito del suo principale rivale, LONGi. Abbassando i prezzi del G12 in misura maggiore rispetto a quelli dell’M10, Zhonghuan sembra aprire la strada ai wafer G12 per espandere la propria quota nel mercato complessivo dei wafer, ha aggiunto una fonte.
Sebbene altri produttori di wafer più piccoli siano rimasti sorpresi dalla velocità con cui il leader del mercato ha ridotto i prezzi, secondo un operatore del mercato è “ragionevole” che il taglio dei prezzi sia equivalente all’effetto cumulativo del calo dei prezzi del polisilicio cinese nei mesi precedenti.
Dato il persistente indebolimento dei prezzi del polisilicio a fronte della crescita della produzione della materia prima, l’OPIS prevede che i prezzi dei wafer scivoleranno ulteriormente nel breve termine, aprendo la strada a un calo dei prezzi a valle.
OPIS, una società di Dow Jones, fornisce prezzi dell’energia, notizie, dati e analisi su benzina, diesel, jet fuel, GPL/NGL, carbone, metalli e prodotti chimici, oltre a carburanti rinnovabili e materie prime ambientali. Nel 2022 ha acquisito i dati sui prezzi dal Singapore Solar Exchange e ora pubblica l’OPIS APAC Solar Weekly Report.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/22/una-via-circolare-per-i-pannelli-fotovoltaici/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,TECNOLOGIA E SCIENZA,EUROPA OCCIDENTALE,EUROPA ORIENTALE,ITALIA",MASSIMO IZZI,"MAGGIO 22, 2023",Una via circolare per i pannelli fotovoltaici,"Che fine fanno i pannelli fotovoltaici alla fine del loro ciclo produttivo? Spesso è una delle domande che si sentono rivolgere ricercatori ed esperti del settore delle energie rinnovabili. Cerchiamo qui di dare una risposta inquadrando il problema in un contesto generale e di dare un po’ di numeri per capire meglio come uno “scarto” possa diventare una risorsa.
L’industria del fotovoltaico è in piena espansione. A fine 2022 siamo giunti a 1.000 GW di capacità cumulata istallata a livello mondiale e per il 2050 è atteso un valore intorno ai 4.500 GW. In Italia il 2022 si è chiuso con un valore cumulativo di 25,048 GW (+12% sul 2021).
Con l’aumentare del mercato fotovoltaico globale, aumenta anche il volume di pannelli fotovoltaici da riciclare. Data una durata media del pannello di 25-30 anni, una grande quantità di moduli (circa 1,7-8 milioni di tonnellate) saranno dismessi già entro il 2030 con una previsione entro il 2050 di circa 60-78 milioni di tonnellate; per l’Europa le previsioni sono di circa 10 milioni di tonnellate. 
Il modulo fotovoltaico è costituito principalmente da alluminio e vetro, che rappresentano l’80% in peso dei componenti, mentre il resto è composto materiali critici e preziosi come silicio, argento, rame, indio ecc. La maggior parte delle pratiche di riciclaggio attuali si basano su processi di triturazione, i cosiddetti approcci “down-cycling”. I componenti esterni come il telaio e scatola di giunzione sono facilmente riciclati, mentre la frazione di vetro viene reimpiegata in filiere a basso valore economico. I polimeri degli strati sigillanti e il backsheet vengono recuperati nella migliore delle ipotesi sotto forma di produzione di calore, ma per lo più in discarica. I metalli, infine, difficilmente vengono recuperati nella loro forma iniziale perché rimangono contaminati dalle matrici inglobanti. Questi tipi di processi portano alla perdita di metalli preziosi e critici. Spesso si sostiene che la quantità di questi metalli è troppo piccola in percentuale per essere considerata una attività economicamente conveniente, ma questo non dovrebbe essere un argomento qualificante quando si parla di milioni tonnellate di rifiuti. Anche se il quadro normativo in Europa, direttiva RAEE 2012/19/UE, ha reso obbligatorio il riciclaggio dei dispositivi fotovoltaici, le pratiche attuali non sono soddisfacenti.
Allo stato attuale, quindi, necessitano nuove tecnologie in grado di separare efficacemente tutti i materiali contenuti all’interno di un modulo ed avviarli ad un ciclo di recupero, in cui i metalli preziosi e critici possano essere reimmessi nel ciclo produttivo come materie prime secondarie, il cosiddetto “up-cycling”. In questa prospettiva si avvierebbe un ciclo virtuoso in cui la circolarità dell’economia in campo fotovoltaico permetterebbe un notevole risparmio in termini di importazioni di materie prime, soprattutto in Europa dove l’approvvigionamento delle stesse è reso sempre più problematico anche alla luce degli attuali accadimenti geopolitici.
In questo contesto è nato il progetto europeo Photorama, un programma di ricerca e sviluppo finanziato dalla commissione europea, il cui obiettivo principale è quello di costruire una linea pilota, con una capacità iniziale di 1200 tonnellate all’anno, per separare le celle fotovoltaiche da tutto il resto del modulo e potere accedere direttamente al riciclo dei metalli preziosi in esse contenuti. I metalli vengono recuperati in una percentuale di oltre il 98% in peso ed una purezza di oltre il 99%. Il progetto è implementato da primarie aziende e centri di ricerca europei tra cui, per l’Italia, l’ENEA che si occupa dell’eco-design del modulo, cioè di progettare un modulo facilmente riciclabile a fine vita in tutte le sue parti.
Con queste enormi prospettive di sviluppo nel campo del fotovoltaico è importante iniziare a pensare in modo globale e circolare, non solo verso la produzione di energia ma anche su tutta la filiera industriale. La prospettiva di una ripresa verde dopo la pandemia di Covid-19 richiede soluzioni solide e resilienti per sviluppare industrie sostenibili che tengano conto della crescita economica, dei benefici ambientali e dell’accettazione sociale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/22/enti-locali-e-bando-axel-collaudato-nella-zona-di-brescia-impianto-fotovoltaico-con-accumulo/,"BATTERIE,INDUSTRIA & FORNITORI,INSTALLAZIONI E IMPIANTI,INVERTER,MODULI,ITALIA,LOMBARDIA",LARA MORANDOTTI,"MAGGIO 22, 2023","Enti Locali e bando AxEL, collaudato nella zona di Brescia impianto fotovoltaico con accumulo","Sulla copertura curva del Centro Eventi di Vezza d’Oglio è stato di recente realizzato un impianto fotovoltaico da circa 66 kW. Il responsabile della progettazione e direzione lavori, l’ing. Flavio Novelli di Sole Srl, ha adottato accorgimenti progettuali al fine di evitare l’insorgere di problemi in caso di abbondanti nevicate. L’impianto è a 1200 metri di altitudine.
L’impianto si compone di moduli monocristallini a tecnologia PERC mezza cella ad elevato rendimento con l’accumulo da 50kWh di batterie BYD al Litio-Ferro-Fosfato, con sistema di gestione energetica Fronius. “L’accumulo garantirà un forte risparmio anche nei consumi notturni dell’intera struttura”, ha spiegato l’Ing. Novelli.
La realizzazione è stata possibile grazie al finanziamento del Bando AxEL di Regione Lombardia per impianti fotovoltaici e sistemi di Accumulo. Si tratta di una misura di incentivazione rivolta a tutti gli Enti Locali del territorio regionale che intendono realizzare una microrete elettrica energeticamente efficiente a servizio di un edificio ad uso pubblico di loro proprietà sito in Lombardia.
Con decreto n. 7090 del 15 maggio 2023 è stata prorogata a martedì 31 ottobre 2023 la scadenza per la rendicontazione degli interventi finanziati dal Bando AxEL.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/22/eurelectric-critica-la-proposta-di-casares-di-istituzionalizzare-tetto-alle-entrate-inframarginali/,"LEGGI & ATTI,MERCATI & POLITICHE,POLITICA,EUROPA OCCIDENTALE,EUROPA ORIENTALE",SERGIO MATALUCCI,"MAGGIO 22, 2023",Eurelectric critica la proposta di Casares di istituzionalizzare tetto alle entrate inframarginali,"Le associazioni di categoria si oppongono alla proposta di Nicolás González Casares, europarlamentare spagnolo dei Socialisti e Democratici. Lo spagnolo ha pubblicato settimana scorsa la sua bozza di relazione sulla revisione della proposta di riforma del mercato elettrico presentata dalla Commissione europea lo scorso marzo.
La proposta si è orientata verso un’evoluzione piuttosto che una rivoluzione del mercato, per esempio scartando l’idea di hub regionali di negoziazione virtuale per aumentare la liquidità dei mercati a termine. Almeno per il momento.
Ma Eurelectric critica la proposta di Cesares soprattutto per quanto riguarda la proposta di istituzionalizzare un tetto alle entrate inframarginali.
Il tetto alle entrate è stato originariamente introdotto nell’ottobre 2022 tramite un regolamento del Consiglio per affrontare i prezzi elevati dell’energia. La soglia è stata fissata a 180 euro/MWh, ma un meccanismo di flessibilità previsto dall’articolo 8 del regolamento ha lasciato agli Stati membri un ampio margine di manovra per l’attuazione del tetto. I Paesi dell’UE hanno quindi iniziato a introdurre un insieme di tetti diversi che vanno dai 61 €/MWh dell’Italia agli 85 €/MWh della Grecia, fino ai 130 €/MWh del Belgio.
Il “price cap” riguarda tutti gli impianti di generazione inframarginale, incluso il solare.
“Distorsioni del mercato. Il tetto massimo ha frammentato il mercato dell’elettricità e ha incrinato la fiducia degli investitori in un momento in cui gli investimenti nelle energie rinnovabili e nelle infrastrutture a basse emissioni di carbonio sono più necessari. Nel 2022 l’UE ha investito solo 17 miliardi di euro in nuovi progetti eolici, il minimo dal 2009,” ha detto Eurelectric.
L’associazione di categoria aggiunge che la misura ha generato entrate significativamente inferiori a quelle previste. In Grecia, dei 590 milioni di euro previsti dal tetto massimo di entrate, ne sono stati raccolti solo 344 milioni. Allo stesso modo, in Spagna, su 3 miliardi di euro di entrate previste dal meccanismo iberico, sono stati raccolti solo 346 milioni di euro.
Solar Power Europe ha accolto con favore l’attenzione prestata alle reti e ai PPA, come anche alle proposte per rafforzare le misure di solidarietà tra Paesi europei.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/22/fotovoltaico-italia-nel-primo-trimestre-2023-connessi-piu-di-1000-mw-e-superati-i-26-gw-di-potenza-cumulata/,"MERCATI & POLITICHE,SVILUPPI DI MERCATO,ITALIA",LARA MORANDOTTI,"MAGGIO 22, 2023","Fotovoltaico Italia, nel primo trimestre 2023 connessi più di 1000 MW e superati i 26 GW di potenza cumulata","I dati di Terna elaborati dall’associazione Italia Solare rivelano che nel primo trimestre del 2023 in Italia sono stati connessi 1.058 MW di  fotovoltaico, di cui più del 54% nel settore residenziale (569 MW), quindi con potenza inferiore ai 12kW. In totale sono stati superati i 26 GW di potenza cumulata.
Ha giocato un ruolo fondamentale l’entrata in funzione degli impianti realizzati e installati a fine 2022, ascrivibili al Superbonus 110%. Da sottolineare: la potenza fotovoltaica totale connessa nei primi tre mesi di quest’anno ha quasi pareggiato quella connessa nei primi sei mesi del 2022, che si attestava a 1.012 MW.
Considerando la potenza connessa per settore raffrontata tra il Q1 2022 e il Q1 2023 si evidenzia una crescita di almeno il 100% in tutti i settori. In particolare, si è registrato un aumento del 243% di nuove connessioni per impianti sotto ai 20 kW, del 126% per gli impianti tra i 20 kW e 1 MW, e un incremento del 101% per le nuove connessioni degli impianti tra 1 e 10 MW. È invece ferma da luglio 2022 la connessione degli impianti di potenza maggiore di 10 MW.
Il gruppo di testa delle regioni che superano i 2 GW connessi si amplia: a Lombardia, Puglia, Veneto ed Emilia-Romagna si aggiunge anche il Piemonte. In queste 5 regioni sono connessi impianti fotovoltaici per un totale di 13,83 GW, più della metà della potenza solare totale connessa in Italia.
Togliendo la Puglia e considerando solo le regioni del Nord Italia (incluse Liguria, Val d’Aosta, Trentino-Alto Adige e Friuli-Venezia Giulia), la potenza fotovoltaica connessa cumulata è pari a 12,16 GW, ovvero il 46,6% della potenza fotovoltaica totale. Di contro, il Centro registra 6,78 GW (26%) e il Sud (isole incluse) 7,17 GW (27,5%). Interessante notare che il residenziale incide di più nel Nord Italia (32% del totale della potenza installata) rispetto al Centro (25%) e al Sud (20%); il C&I rappresenta il 55% della potenza del Nord, il 51% nel Centro e il 49% nel Sud (influenzato dai tanti impianti appena sotto il MW presenti specialmente in Puglia); l’utility scale raggiunge il 13% al Nord, il 25% al Centro e il 31% al Sud.
“I dati del primo trimestre sono sicuramente positivi, se non fosse che l’annullamento della cessione del credito ha rallentato tantissimo le nuove installazioni residenziali. I soci di Italia Solare evidenziano infatti una forte riduzione della domanda a partire proprio dallo stop alle cessioni dei crediti decisa dal governo a metà febbraio. Molti dei lavori che si stanno facendo sono ancora collegati al Superbonus. Ancora una volta siamo di fronte a un mercato stop and go che certamente non aiuta il settore né tantomeno il raggiungimento degli obiettivi di decarbonizzazione,” ha commentato Paolo Rocco Viscontini, presidente di Italia Solare ha commentato.
Italia Solare chiede l’innalzamento della detrazione al 65% per gli impianti con accumulo, consentendo l’applicazione della detrazione in 5 anni.
Viscontini ha spiegato che le connessioni degli impianti oltre il MW lasciano intendere uno sviluppo costante degli impianti tra 1 e 10 MW grazie alle maggiori economie degli impianti in media tensione rispetto a quelli in alta tensione, i cui costi di connessione si spalmano meglio su potenze maggiori, ma forse anche grazie alle minori complicazioni degli iter autorizzativi. Da luglio 2022 non si collega alcun impianto di potenza maggiore di 10 MW, nonostante gli oltre 5 GW di impianti di grande taglia autorizzati.
“I valori di crescita per il settore C&I (20 kW – 1 MW) dimostrano un interesse sempre molto elevato, ma si nota una minore fretta a chiudere le trattative. L’hanno scorso, visti i prezzi dell’energia elettrica, c’era la corsa alla realizzazione degli impianti, oggi la sensibilità è rimasta ma con una maggiore attenzione alla qualità dell’esecuzione dei progetti”, ha detto Attilio Piattelli, Vicepresidente di Italia Solare con delega al settore C&I.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
