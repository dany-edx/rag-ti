url,tag,author,updated_date,title,contents
https://www.pv-magazine.it/2024/01/09/il-potenziale-fotovoltaico-galleggiante-della-cina-e-stimato-a-8626-gw/,"MERCATI & POLITICHE,POLITICA,SVILUPPI DI MERCATO,TECNOLOGIA E SCIENZA,CINA",BERNADETTE GEYER,"GENNAIO 9, 2024","Il potenziale fotovoltaico galleggiante della Cina è stimato a 862,6 GW","Un team di ricercatori cinesi ha valutato il potenziale del fotovoltaico galleggiante (FPV) in Cina e ha scoperto che questa tecnologia può affrontare le differenze regionali nella disponibilità di terra e acqua per gli impianti fotovoltaici, contribuendo al contempo a soddisfare la crescente domanda energetica del Paese.
Secondo gli scienziati, l’installazione di progetti fotovoltaici terrestri (TPV) nei luoghi in cui la domanda è più elevata incontra seri limiti a causa della scarsa disponibilità di terreni e degli alti costi di affitto.
“L’emergere del fotovoltaico galleggiante (FPV) fornisce un’alternativa per risolvere la tensione tra la crescente domanda di energia solare e i vincoli posti dalla disponibilità di terreno, soprattutto nella Cina orientale”, hanno osservato i ricercatori. “Nelle tre aree settentrionali, le risorse di terra sono abbondanti, ma limitano il potenziale dell’FPV. Per la Cina orientale e meridionale, dove l’attività economica è più sviluppata, l’FPV può alleviare, in larga misura, il vincolo della terra necessaria per lo sviluppo dell’energia solare”.
Per valutare il potenziale dei sistemi FPV, il team ha utilizzato l’analisi decisionale a criteri multipli (MCDA) per stimare la superficie disponibile, selezionando le aree con un’altitudine inferiore o uguale a 3.000 metri e con una radiazione totale superiore o uguale a 1.600 kWh/m2, 1.300 kWh/m2 e 1.100 kWh/m2 per tre diverse macroregioni cinesi, denominate rispettivamente aree di risorse solari di classe I, II e III.
I ricercatori hanno escluso i laghi naturali dall’analisi, poiché gli impianti FPV possono bloccare la luce solare dalla superficie dell’acqua e danneggiare il loro ambiente ecologico. Pertanto, per stimare il potenziale della capacità installata di FPV, il documento include un campione rappresentativo di 875 bacini – il 76% del totale della Cina.
I risultati della valutazione mostrano che la maggiore efficienza di generazione di energia dell’FPV più che compensa il maggiore costo di investimento iniziale rispetto al TPV. Ciò significa che nelle aree della Cina in cui le tariffe elettriche sono più alte o l’energia solare è più abbondante, il ritorno economico dell’FPV può superare quello del TPV.
I ricercatori hanno scoperto che la potenziale capacità installata di FPV potrebbe raggiungere gli 862,6 GW, con una potenziale produzione annua di energia fino a 1.423,8 TWh. È stato inoltre stimato che gli impianti FPV potrebbero ridurre l’evaporazione dell’acqua di circa 5,8 km3 all’anno, conservando 7.117,3 km2 di terreno. “In media, i sistemi FPV situati in Tibet, Guangdong e Hainan ottengono il più alto ritorno economico”, hanno affermato i ricercatori, sottolineando che le province di Hubei, Guangxi e Jiangsu hanno il maggior potenziale per gli FPV grazie alle loro abbondanti risorse idriche.
Il team ha osservato che l’abbondanza di risorse idroelettriche renderebbe vantaggioso il co-impiego con l’FPV soprattutto nel Sichuan e nel Guangxi. Questo coordinamento potrebbe stabilizzare la produzione di energia fotovoltaica e compensare le fluttuazioni stagionali della produzione idroelettrica.
Per quanto riguarda la valutazione delle risorse TPV, i ricercatori raccomandano di differenziare i tipi di promozione mirata tra le province per il solare fotovoltaico distribuito (DSPV). Ad esempio, nelle aree urbane sviluppate – come nel Guangdong e nel Jiangsu – si dovrebbe dare priorità al DSPV per i settori commerciale e industriale, mentre le province più popolate potrebbero concentrarsi sul fotovoltaico residenziale nelle aree rurali.
“Il potenziale totale di riduzione delle emissioni di carbonio derivante dal FPV può raggiungere i 1078,6 Mt all’anno”, si legge nel documento. “Guangxi, Hubei e Hunan otterrebbero i maggiori benefici in termini di riduzione delle emissioni di carbonio grazie alla loro elevata capacità installata potenziale. Per Henan e Jilin, le emissioni di carbonio da energia termica sono relativamente elevate, quindi anche queste due province otterrebbero notevoli benefici in termini di riduzione delle emissioni di carbonio”.
Gli scienziati hanno presentato i loro risultati nello studio “Assessment of floating solar photovoltaic potential in China“, pubblicato su Renewable Energy. Tra gli autori dello studio figurano ricercatori della Beijing Normal University, della Peking University Shenzhen Graduate School e della Shenzhen Oriental Fortune Capital Investment Management Company Limited.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/09/ad-arezzo-i-gioielli-si-producono-con-energia-fotovoltaica/,"INSTALLAZIONI E IMPIANTI,ITALIA,TOSCANA",LARA MORANDOTTI,"GENNAIO 9, 2024",Ad Arezzo i gioielli si producono con energia fotovoltaica,"L’azienda aretina Solarys Solution ha realizzato un impianto fotovoltaico su 10.000 mq di coperture degli stabilimenti dell’azienda orafa Unoaerre, che si trova nella zona di San Zeno, ad Arezzo.
La potenza installata è di oltre 1 MW e permetterà di coprire circa il 20% del fabbisogno energetico dell’azienda. In una nota si legge che per massimizzare il consumo in ogni momento della giornata, anche durante la chiusura dell’attività, è stata prevista  l’interconnessione a tre diverse cabine elettriche.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/09/greengo-riceve-autorizzazione-per-agrivoltaico-avanzato-nel-catanese-primo-in-sicilia/,"INSTALLAZIONI E IMPIANTI,LEGGI & ATTI,MERCATI & POLITICHE,POLITICA,SVILUPPI DI MERCATO,ITALIA,SICILIA",SERGIO MATALUCCI,"GENNAIO 9, 2024","GreenGo riceve autorizzazione per agrivoltaico avanzato nel catanese, “primo in Sicilia”","GreenGo ha ottenuto l’Autorizzazione Unica per la realizzazione dell’impianto Agrivoltaico avanzato Soparita nel comune di Vizzini (Catania), dichiarando che il progetto da 8,5 MW ha ricevuto la prima Autorizzazione Unica per un impianto agrivoltaico avanzato in Sicilia conforme alle Linee guida del decreto approvato dal MASE il mese scorso.
Il 22 dicembre il ministro dell’Ambiente e della Sicurezza energetica, Gilberto Pichetto, ha firmato e trasmesso alla Corte dei Conti il decreto che sostiene la diffusione degli impianti agrivoltaici avanzati. Il MASE ha stabilito di destinare un contingente di 300 MW al solo comparto agricolo per impianti di potenza fino a 1 MW, con accesso tramite registri.
Un secondo contingente di 740 MW è invece dedicato sia al comparto agricolo che alle associazioni temporanee di imprese, che includano almeno un soggetto del comparto agricolo, con accesso tramite la partecipazione a procedure competitive per impianti di qualsiasi potenza.
Il progetto è il primo impianto interamente sviluppato e gestito dall’azienda bolognese come IPP Independent Power Producer. Secondo GreenGo si tratta di uno dei primi casi applicativi in italia dell’agrivoltaico avanzato.
“Verranno rispettate sia le norme UNI di luglio 2023 sia le prassi UNI UNI/PdR 148 dello scorso ottobre, ma sopratutto le linee Guida del MASE del luglio 2022”, ha detto la società a pv magazine Italia.
GreenGo, che è operativa in 9 regioni italiane, punta su sistemi di tracking ad altezza da terra superiori di due metri.
“La costruzione dell’impianto partirà subito a valle del bando del PNRR e terminerà entro febbraio 2025”, ha aggiunto la società fondata nel 2018.
GreenGo ha 250 MW di progetti autorizzati, includendo oltre ai titoli rilasciati anche i procedimenti autorizzativi conclusi positivamente in Conferenza dei Servizi: 8 impianti fotovoltaici e un impianto di BESS Storage stand alone. Si aggiungono poi altri 156 MW solari che hanno già ottenuto la VIA positiva che raggiungeranno nel primo semestre del 2024 lo status di Ready to Build (RTB).
GreenGo collabora con il fondo Eiffel Essentiel dal 2022, inizialmente con una capitalizzazione di 7 milioni di euro, a cui ha fatto seguito un equity bridge da 15 milioni nel 2023.
Sempre a dicembre, sempre a Vizzini, la danese European Energy ha siglato con RINA, multinazionale di ispezione, certificazione e consulenza ingegneristica, un accordo per realizzare un impianto agrivoltaico con tracker da 250 MW su 400 ettari.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/09/aquila-clean-energy-compra-il-49-di-un-progetto-da-52-mw-a-catania/,"FINANZA,MERCATI & POLITICHE,ITALIA,SICILIA,SPAGNA",LUIS INI,"GENNAIO 9, 2024",Aquila Clean Energy compra il 49% di un progetto da 52 MW a Catania,"La società spagnola Soltec Power Holdings, attraverso una comunicazione informativa rilevante fornita ai Securities Markets and Investment Services, ha annunciato la cessione ad Aquila Clean Energy del 49% di un progetto situato nella città italiana di Catania, con una capacità installata di 52 MW, che ha raggiunto la fase di Ready to Build.
“L’accordo garantisce che i progetti utilizzeranno gli inseguitori solari e i servizi di costruzione di Soltec. L’operazione genererà un flusso di cassa nel 2023 di 3,8 milioni di euro per l’azienda”, si legge nella nota stampa.
Nel 2020 è stato annunciato che Soltec Power Holdings, attraverso la sua filiale per lo sviluppo di progetti su larga scala in Brasile, Italia e Spagna Powertis, ha chiuso un accordo quadro con il gestore tedesco di fondi d’investimento Aquila Capital per lo sviluppo di un massimo di 750 MW di progetti solari fotovoltaici in Italia.
L’accordo prevedeva la cessione di un primo blocco di 10 progetti per un totale di 249 MW, in cui Aquila ha acquisito il 51% dell’equity dei progetti, mentre il 49% è rimasto nelle mani di Powertis fino alla fase di Ready to Build o Commercial Operation.
L’accordo prevedeva un’opzione di acquisto per il restante 49% da esercitarsi al Ready to Build (o alla Commercial Operation Date.
Inoltre, la scorsa settimana Soltec ha annunciato la vendita del 100% del suo portafoglio fotovoltaico danese di circa 850 MW a CIP. È stato anche reso noto che la Commissione Nazionale per i Mercati e la Concorrenza (CNMC) ha multato Luminora Solar Doce, una controllata di Soltec, per 384.672 euro per abuso di posizione dominante.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/09/fotovoltaico-calpestabile-wattway-prevede-una-dozzina-di-progetti-in-italia/,"INDUSTRIA & FORNITORI,MODULI,TECNOLOGIA E SCIENZA,EMILIA-ROMAGNA,ITALIA,LOMBARDIA",SERGIO MATALUCCI,"GENNAIO 9, 2024","Fotovoltaico calpestabile, Wattway prevede una dozzina di progetti in Italia","La società francese Wattway sta entrando in una fase di accelerazione commerciale per il suo prodotto fotovoltaico da installare direttamente su manti stradali. Prevede una dozzina di progetti in Italia per il 2024.
“Siamo parte del consorzio che ha vinto la gara d’appalto per il rifacimento di piazza Loreto a Milano. I lavori dovrebbero iniziare nel 2024. Nel 2024 faremo anche una decina di impianti di piccole e medie dimensioni, iniziando poi due o tre cantieri più grossi”, ha detto a pv magazine Italia Thierry Cros, responsabile del mercato italiano di Wattway.
Il pannello viene direttamente appoggiato sul manto stradale. L’impatto visivo è limitato. Secondo Cros, questo si addice al contesto nazionale.
“In un Paese come l’Italia, con tanti vincoli architettonici, archeologici e paesaggistici, è una risposta concreta. È impensabile pensare un telaio d’acciaio in prossimità di un sito archeologico. A noi non interessa entrare in competizione con i pannelli tradizionali”, ha detto Cros.
La società francese con sede a Parigi sta anche continuando discussioni con una serie di isole, tra cui anche quelle che riceveranno assistenza per le energie rinnovabili direttamente dall’esecutivo europeo. Si parla di quattro progetti in Italia.
“Alcune isole sono pronte ad adottare delle soluzioni tecnologiche. C’è un progetto in Emilia Romagna che sarà finanziata dal PNRR. Siamo anche in contatto con altri progetti europei, ma per ora non posso fare nomi. Quello che posso dire è che siamo in contatto con molte realtà publiche e private”.
La società è entrata, dopo 5 anni di sperimentazione, nella fase commerciale proprio prima della pandemia, a novembre 2019. “Questo ha fatto slittare diversi progetti, ma l’interesse è rimasto”.
Wattway ha di recente anche presentato un progetto in cui il pannello non viene incollato direttamente sui manto stradale, ma attraverso un sistema adatto anche a altri suoli.
“Abbiamo una versione in cui il pannello viene montato in un telaio di acciaio o alluminio e questo telaio viene installato direttamente sul calcestruzzo o sul legno. Questo per esempio è molto utile per pontili e porti. Questa versione è, per ora, solo calpestabile”, ha concluso Cros.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/09/novita-da-tesla-per-sistemi-solari-batterie-domestiche-e-caricabatterie-ev/,"BATTERIE,STOCCAGGIO,NORD AMERICA,STATI UNITI",RYAN KENNEDY,"GENNAIO 9, 2024","Novità da Tesla per sistemi solari, batterie domestiche e caricabatterie EV","Tesla ha presentato un’API, intermediario software che consente alle applicazioni di comunicare tra loro, destinato all’energia solare, ai sistemi di accumulo di energia a batteria (powerwall) e i caricabatterie per veicoli elettrici. La nuova API consentirà a terzi di interagire con il software che controlla i componenti energetici domestici.
Ill rilascio dell’API per la gestione delle flotte di veicoli elettrici è avvenuto ad ottobre 2023. Ora la sua API supporta il coordinamento delle risorse energetiche distribuite.
Tesla ha implementato sempre più piani software per coordinare le risorse energetiche distribuite in programmi come le centrali elettriche virtuali (VPP).
Il Powerwall di Tesla sarà un componente chiave nell’implementazione dei programmi VPP e nella gestione della flotta. L’azienda ha annunciato la terza generazione di Powerwall nel settembre 2023.
La nuova batteria ha una capacità energetica di 13,5 kW e offre una potenza continua di 11,5 kW. Il sistema misura 110 cm x 61 cm x 19,3 cm e pesa 130 kg.
La batteria, che ha una garanzia di 10 anni, comprende un inverter con sei ingressi solari con inseguitori del punto di massima potenza (MPPT). Secondo quanto riferito, il dispositivo ha un’efficienza solar-to-grid del 97,5%.
“Il PW3 è ottimizzato per la facilità di installazione e l’alta potenza, il che significa che un singolo Powerwall può fungere da gruppo di continuità per la maggior parte delle abitazioni”, ha dichiarato il CEO Elon Musk. “Questo è un grande vantaggio per garantire che le luci rimangano accese e che si possano alimentare tutti i dispositivi in caso di interruzione di corrente”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
