url,tag,author,updated_date,title,contents
https://www.pv-magazine.it/2023/10/25/nuova-strategia-solarday-investimenti-in-impianti-inverter-a-brand-proprio-pannelli-per-revamping/,"COMPONENTISTICA PER MONTAGGIO,FINANZA,INDUSTRIA & FORNITORI,INVERTER,LEGGI & ATTI,MERCATI & POLITICHE,MODULI,POLITICA,SVILUPPI DI MERCATO,ITALIA,LOMBARDIA",SERGIO MATALUCCI,"OTTOBRE 25, 2023","Nuova strategia Solarday: investimenti in impianti, inverter a brand proprio, pannelli per revamping","Solarday sta procedendo con una riorganizzazione aziendale e ridefinendo la propria strategia commerciale con un focus sui servizi ai clienti e la partecipazione agli investimenti diretti per la realizzazione di impianti fotovoltaici. La pipeline italiana ed internazionale è ora in fase di definizione.
“Parteciperemo direttamente come finanziatori di progetti di medio-grandi dimensioni”, ha spiegato a pv magazine Italia Marco Vergani, Sales and Marketing Director,  suggerendo che la società vuole lavorare con la filiera, eventualmente sostituendosi a fondi d’investimento. Solarday parteciperà ai progetti che usano i prodotti a loro marchio attraverso iniezione di capitali (equity). Questa la principale novità commerciale.
La società riporta di aver già stipulato accordi per progetti di joint-venture, di co-sviluppo e di realizzazione congiunta, sia in Italia che all’estero.
“Solarday entrerà nell’equity della SPV fino al 20%, per quanto riguarda il rimanente fabbisogno finanziario la società si servirà di diversi tipi di strumenti finanziari che si differenzieranno sulla base della tipologia del progetto,” Christian Ciliberto, COO e CFO di Solarday, ha detto a pv magazine Italia.
Pannelli e moduli
Il mercato per i produttori di pannelli non è facile. Sebbene i costi delle materie prime in Cina si stiano lentamente stabilizzando, i prezzi dei moduli fotovoltaici hanno registrato livelli senza precedenti. I produttori di pannelli devono quindi adeguarsi e rimanere flessibili, possibilmente anticipando sviluppi e eventi inaspettati.
“In questo momento stiamo vivendo un periodo di overstock. Noi stiamo ottenendo dei buoni risultati perché ci siamo concentrando sulla produzione di moduli per il revamping, per potenze da 230 a 290 W che oggigiorno non produce quasi nessuno e che purtroppo sono diventati molto utili in questo momento, soprattutto a seguito degli eventi atmosferici degli ultimi mesi,” ha aggiunto Vergani.
Solarday, che ha assunto quattro persone precedentemente in Fimer, sta anche lanciando un portfolio inverter a proprio brand. La nuova gamma di inverter sarà ibrida, dotata di batterie, prodotta da un fornitore di inverter asiatico non meglio identificato, su specifiche definite in Italia. Vergani ha solo spiegato a pv magazine che si tratta di uno dei nove grandi produttori di inverter al mondo.
La gamma Universo mira a soddisfare i quattro principali segmenti di mercato: Eris è la linea residenziale ibrida mono e trifase da 3 a 12 kW; Vega è la soluzione storage compatibile con Eris composta da moduli batteria a bassa e ad alta tensione con capacità di accumulo fino a 80 kWh; Giove è la famiglia di inverter classici per applicazioni commerciali con taglie da da 20kW a 36 kW, la cui versione ibrida verrà lanciata nel corso del 2024; Marte è la linea per applicazioni commerciali ed industriali con taglie da 50, 100 e 110kW.
Il cambio di strategia commerciale e industriale richiede comunque nuovi fondi. “L’azienda è passata da Srl a Spa perché sta cercando investimenti importanti per poter ampliare la parte produttiva”.
Nata nel 2004, Solarday è stata rilevata dall’attuale proprietà nel 2014. Secondo il management, ha registrato da allora “una crescita importante”. È un produttore di moduli a marchio EU prodotti nello stabilimento di Vestone, in provincia di Brescia.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/25/i-caraibi-potrebbero-diventare-un-gigante-del-solare-fotovoltaico-galleggiante-offshore/,"MERCATI & POLITICHE,SVILUPPI DI MERCATO,TECNOLOGIA E SCIENZA,CENTRO E SUD AMERICA,PUERTO RICO",ANGELA SKUJINS,"OTTOBRE 25, 2023",I Caraibi potrebbero diventare un gigante del solare fotovoltaico galleggiante offshore,"Christian Breyer, professore di economia solare presso l’Università LUT con sede in Finlandia, ha dichiarato alla rivista pv che se i Caraibi e i suoi 13 Paesi cogliessero le giuste opportunità, la regione potrebbe diventare un “centro globale” per la produzione di energia solare fotovoltaica galleggiante offshore.
“I sistemi fotovoltaici terrestri saranno sviluppati per primi. Tuttavia, la notevole domanda di energia elettrica potrebbe comportare limitazioni nella disponibilità di terreni, che possono essere superate dal fotovoltaico galleggiante offshore”, ha dichiarato il ricercatore.
Breyer è stato recentemente coautore di un documento che esplora il potenziale del solare fotovoltaico nella catena di isole dei Caraibi. Il documento analizza vari metodi di generazione di energia rinnovabile, con particolare attenzione all’efficacia e al costo livellato dell’elettricità (LCOE) degli array fotovoltaici galleggianti offshore a Porto Rico.
Porto Rico, un territorio nordamericano che consuma quasi 70 volte più energia di quanta ne produca, ha l’obiettivo di alimentare la sua rete elettrica, colpita dagli uragani, solo con energia rinnovabile entro il 2050.
Secondo la ricerca, tuttavia, sia l’intera regione caraibica che l’isola di Porto Rico sono in ritardo per quanto riguarda le capacità di energia rinnovabile. Secondo i dati più recenti pubblicati dall’Agenzia Internazionale per le Energie Rinnovabili (IRENA), Porto Rico ha registrato 841 MW di capacità totale installata di energia rinnovabile nel 2022, di cui 639 MW di energia solare fotovoltaica.
Il documento sostiene che, dal momento che i Caraibi hanno un terreno disponibile limitato, si dovrebbe prendere in considerazione il fotovoltaico galleggiante offshore. Dopo aver esaminato diversi scenari di generazione di energia rinnovabile, il documento afferma che: “I risultati per Porto Rico indicano chiaramente gli enormi benefici derivanti dal raggiungimento del 100% di energia rinnovabile, in quanto il costo livellato dell’elettricità (LCOE) può essere ridotto da oltre 10 euro (106,2 dollari)/MWh nel 2020 a 47,4 euro MW/h nel 2050”.
“La fonte energetica dominante per la fornitura di energia elettrica e per l’intero sistema energetico risulta essere il solare fotovoltaico, con l’80% e il 91% della quota di fornitura rispettivamente a Porto Rico e nei Caraibi”, affermano i ricercatori nel documento. “Quando la disponibilità di terreni offshore è limitata, una quota sostanziale di tutta la generazione fotovoltaica può essere fornita dal fotovoltaico galleggiante offshore con costi aggiuntivi minimi”.
Quando gli è stato chiesto quanto sia fattibile il fotovoltaico galleggiante nella regione, ha risposto che il fotovoltaico galleggiante onshore è “standard”, mentre gli impianti fotovoltaici galleggianti offshore sono stati sviluppati in “varie regioni del mondo”.
L’International Solar Energy Society ha previsto che le regioni in cui non si registrano onde superiori a 6 metri o venti più forti di 15 m/s potrebbero generare fino a un milione di TWh all’anno grazie agli array fotovoltaici galleggianti offshore. I progetti galleggianti di fotovoltaico onshore e offshore, tuttavia, presentano sfide tecnologiche proprie.
“Le condizioni particolari dei Caraibi con il rischio di uragani richiedono una considerazione speciale delle regioni con una migliore protezione naturale dalle tempeste”, ha detto Breyer. “Presumo che si debbano utilizzare strutture in qualche modo più robuste, mentre le aree più protette saranno l’aspetto più importante. Gli impianti fotovoltaici onshore devono essere anche a prova di uragano, quindi questo potrebbe essere simile per gli impianti fotovoltaici galleggianti offshore”.
Nell’ultimo decennio, sono stati registrati 20 uragani e tempeste tropicali che hanno colpito Porto Rico. Quando l’uragano Maria ha colpito l’isola nel 2017, la rete elettrica ha impiegato quasi 11 mesi per riprendersi, diventando il più lungo blackout della storia del Nord America.
L’articolo, intitolato “Role of Solar Photovoltaics for Sustainable Energy System in Puerto Rico in the Context of the Entire Caribbean Featuring the Value of Offshore Floating Systems”, è stato pubblicato sull’IEEE Journal of Photovoltaics.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/25/anie-rinnovabili-osservatorio-via-solo-il-52-ha-concluso-iter-a-giugno-2023/,"FINANZA,LEGGI & ATTI,MERCATI & POLITICHE,ITALIA,PUGLIA,SARDEGNA,SICILIA",SERGIO MATALUCCI,"OTTOBRE 25, 2023","Anie Rinnovabili, osservatorio VIA: solo il 5,2% ha concluso iter a giugno 2023","L’osservatorio Anie Rinnovabili rileva che solo il 5,2% delle procedure VIA sono arrivate a conclusione. Le procedure analizzate dall’Osservatorio di Anie Rinnovabili fanno riferimento a quelle depositate presso le commissioni VIA/VAS e VIA PNIEC/PNRR del Ministero dell’Ambiente e della Sicurezza Energetica (MASE).
“Al 30 giugno 2023 le procedure depositate sono pari a 1.372 corrispondenti a 68.220 MW. E mentre nel 2022 si era registrata una crescita della potenza del 137 per cento sul 2021, nel 2023 la crescita della potenza rispetto al 2022 è pari al 142 per cento”, ha scritto Anie Rinnovabili.
In termini di potenza il 46,5% delle procedure riguardano progetti agrivoltaici, il 32% eolico onshore, il 14,6% fotovoltaico tradizionale, il 3,8% eolico offshore e il 3% idroelettrico da pompaggio.
“Notevole anche la crescita nelle procedure analizzate dei sistemi di accumulo (SdA) abbinati a impianti FER, pari al 247 per cento nel 2023 rispetto al 2022; mentre nel 2022 rispetto al 2021 la crescita è stata solo del 6,4 per cento. Risulta però concluso solo il 5,2 per cento delle procedure depositate”.
Il 21,5% delle procedure risulta concluso positivamente, l’8,2 per cento risulta concluso negativamente, mentre il 70,3 per cento risulta “non specificato”.  In altre parole non si evince se l’esito sia positivo o negativo.
“Dei 68.220 MW relativi alle procedure analizzate, ben 64.668 MW risultano ancora “in corso”. Tra le procedure in corso, la maggior parte risulta essere in istruttoria tecnica per complessivi 47.560 MW, mentre risultano in verifica amministrativa 6.842 MW”.
Le tempistiche di valutazione del MiC, Ministero della Cultura, che ha sostituito il MIBACT, sono maggiori rispetto a quelle del Ministero dell’Ambiente e della Sicurezza energetica: per 4.011 MW è stato emesso il parere CTVIA (Commissione Tecnica di Verifica dell’Impatto Ambientale) e si è in attesa del parere del MiC. Inoltre, sovente i pareri sono in contrasto. “Perciò si pone la responsabilità in capo alla Presidenza del Consiglio dei Ministri, che ha sul tavolo di lavoro ben 1.995 MW in attesa di parere”.
Anie Federazione chiede al Governo di potenziare la struttura della commissione tecnica PNIEC/PNRR e rafforzare la struttura del MiC. “La Federazione ritiene inoltre che, al fine di rendere più trasparente la lettura dei dati disponibili, che sarebbe opportuno apportare delle migliorie ulteriori alla sezione dedicata del portale del MASE”.
A trainare le procedure depositate presso le commissioni di cui sopra sono principalmente le regioni
Puglia (33%), Sicilia (20,5%) e Sardegna (20,1%) rappresentano la maggioranza delle procedure depositate in termini di potenza FER. Discorso similare in termini di potenza dei sistemi di accumulo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/25/enel-perfeziona-la-vendita-di-un-portafoglio-di-impianti-da-416-mw-in-cile-a-sonnedix/,"FINANZA,MERCATI & POLITICHE,SVILUPPI DI MERCATO,CILE,ITALIA",SERGIO MATALUCCI,"OTTOBRE 25, 2023",Enel perfeziona la vendita di un portafoglio di impianti da 416 MW in Cile a Sonnedix,"Enel ha perfezionato la vendita a Sonnedix delle sue partecipazioni azionarie nel capitale sociale di Arcadia, azienda cilena proprietaria di un portafoglio di quattro impianti fotovoltaici in esercizio per un totale di circa 416 MW,
“L’operazione è stata finalizzata a seguito del realizzarsi di tutte le condizioni sospensive previste nell’accordo di compravendita firmato il 12 luglio 2023, tra cui l’autorizzazione da parte dell’autorità antitrust cilena Fiscalía Nacional Económica (FNE),” ha scritto Enel.
L’acquirente ha versato un corrispettivo complessivo di 556 milioni di dollari (525 milioni di euro), corrispondente al 100% dell’enterprise value concordato dalle parti.
“Si prevede che l’operazione generi un impatto positivo sull’indebitamento netto del Gruppo Enel pari a circa 525 milioni di euro e sull’utile netto di Gruppo reported per il 2023 pari a circa 50 milioni di euro. Non sono invece previsti impatti dell’operazione sui risultati economici ordinari del Gruppo”.
A luglio Enel Green Power (EGP) aveva anche firmato un accordo con la società giapponese Inpex per la cessione del 50% delle due società che possiedono tutte le attività del gruppo in Australia, per un corrispettivo complessivo di circa 400 milioni di euro di enterprise value, riferito al 100%, di cui circa 140 milioni di euro in debito. A fine settembre la giapponese Inpex ha versato un totale di circa 142 milioni di euro per il 50% delle due società di Enel che possiedono tutte le attività dedicate alle rinnovabili del gruppo in Australia.
Sempre a luglio Enel aveva comunicato che venderà il 50% di Enel Green Power Hellas a Macquarie Asset Management entro l’ultimo trimestre del 2023. Le due società creeranno una joint venture per aumentare la capacità installata della società energetica greca.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/25/rymonox-sta-sviluppando-pipeline-di-progetti-da-600-mw-in-italia-90-sono-agrivoltaici/,"FINANZA,INSTALLAZIONI E IMPIANTI,MERCATI & POLITICHE,SVILUPPI DI MERCATO,ABRUZZO,BASILICATA,ITALIA",SERGIO MATALUCCI,"OTTOBRE 25, 2023","Rymonox sta sviluppando pipeline di progetti da 600 MW in Italia, 90% sono agrivoltaici","Rymonox ha sviluppato una pipeline di progetti fotovoltaici da 600 MW in Italia durante l’anno in corso, con focus sulla Sicilia, ma progetti anche in Centro Sud e Centro Nord.
“I primi progetti saranno messi in funzione nel 2024 e l’intera pipeline sarà completata entro il primo trimestre del 2026. Le capacità dei progetti variano da 12 a 95 MW per il progetto più grande. Il 90% dei nostri progetti è costituito da progetti agrivoltaici”, Haroun Chetibi, co-fondatore di Rymonox, ha spiegato a pv magazine Italia.
Chetibi ha fatto poi riferimento a due progetti: Aran 1 è un progetto a terra a Furci (Chieti) dalla capacità di 53,9 MW, Aran 3 è un progetto agrivoltaico da 19,95 MW a Montemilone (Potenza).

“Allo stato attuale, siamo proprietari degli asset e non posso rivelare alcuna opinione o informazione sulla nostra strategia di uscita”, ha aggiunto Chetibi.
Il developer svizzero si è posto l’ambizioso obiettivo di sviluppare un altro GW di progetti di energia rinnovabile entro il 2024.
L’azienda è intenzionata a diversificare il proprio portafoglio energetico per includere progetti di energia eolica e biometano.
Oltre ad espandere il proprio portafoglio energetico, Rymonox sta considerando opportunità d’investimento in altri Paesi dell’Europa meridionale.
“Rymonox AG è fortemente impegnata a mantenere le attività agricole sui suoi terreni in affitto in conformità con le linee guida nazionali, dove l’azienda opera. L’azienda si sforza di trovare un equilibrio tra le attività agricole e la produzione di energia elettrica da impianti fotovoltaici”, ha detto la società svizzera in un comunicato.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/10/25/amazon-annuncia-17-nuovi-impianti-fotovoltaici-in-spagna/,"INSTALLAZIONI E IMPIANTI,SPAGNA",PILAR SÁNCHEZ MOLINA,"OTTOBRE 25, 2023",Amazon annuncia 17 nuovi impianti fotovoltaici in Spagna,"Amazon ha annunciato 24 nuovi progetti di energia rinnovabile in Spagna con una capacità complessiva di 794 MW, tra cui 19 installazioni fuori sede e cinque impianti solari sui tetti dei suoi edifici.
Le nuove installazioni porteranno la sua capacità di produzione di energia rinnovabile in Spagna a più di 2,3 GW, con un totale di 67 progetti eolici e solari nel Paese, tra cui 37 installazioni su larga scala e 30 progetti su tetto.
Amazon sta lanciando diversi nuovi progetti off-site in Spagna, tra cui due parchi eolici in Castilla y León e 17 impianti solari. Gli impianti solari saranno distribuiti in varie regioni: sei in Castilla-La Mancha, quattro in Castilla y León, quattro a Valencia e tre in Andalusia, Aragona ed Estremadura.
Amazon ha dichiarato di aver riaffermato la sua posizione di maggiore acquirente di energia rinnovabile in Spagna grazie ai nuovi investimenti. Tuttavia, non ha fornito informazioni più dettagliate sui progetti o sui tempi di avvio previsti.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
