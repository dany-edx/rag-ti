,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/21/fotovoltaico-galleggiante-senza-impatto-visivo-in-arrivo-brevetto-italiano-per-piccoli-e-medi-bacini-idrici/,"COMPONENTISTICA PER MONTAGGIO,INDUSTRIA & FORNITORI,ITALIA",LARA MORANDOTTI,2024-03-21,"Fotovoltaico galleggiante senza impatto visivo, in arrivo brevetto italiano per piccoli e medi bacini idrici","Dopo 16 anni nel settore energie rinnovabili e oltre 13 anni di conoscenza approfondita del fotovoltaico galleggiante, Gabriele Puccetti della TGVH ha voluto mettere a punto una soluzione nell’ambito del fotovoltaico galleggiante. pv magazine Italia lo ha intervistato.
Qual è la genesi del progetto?
Solo in Italia, abbiamo circa 250.000 piccoli e medi bacini idrici per oltre 50 GW installabili. Nel mondo, i piccoli e medi bacini idrici sono decine di milioni e “sfuggono” alle ricerche statistiche sul potenziale del Floating PV (FPV). Il FPV quindi ha un potenziale teorico al mondo che supera i 50 TWp, considerando anche l’aumento dell’efficienza fino al 2060. Si doveva trovare una soluzione diversa dal FPV off-shore, di cui non ne capiamo il senso.
Dove, secondo voi, non funzionerebbe?
Con 50 TWp on-shore, perché produrre il MWh ad alti costi dovuti al dover resistere alle condizioni proibitive del mare? Oltretutto, nelle superfici di acqua dolce, il FPV permette ingente risparmio di risorsa idrica e allo stesso costo della produzione elettrica. Inoltre, le soluzioni di fotovoltaico flottante disponibili oggi hanno costi alti e un impatto visivo ingente, sensibilità ai forti venti e sono fatti di materiali plastici meno adatti alle condizioni d’uso, circa il 99% con HDPE. La conseguenza è quella di frequenti danni e, infine, una durata limitata di cui ci si accorgerà a breve.
Che soluzione avete messo a punto?
Senza occupare terreni, ESFPV offre una rivoluzione nel settore solare con decine di futuri TW nel mondo, con risparmio di risorsa idrica pari a decine di trilioni di MC nella media degli impianti, che è pari a 30 anni. Quindi ESFPV potrà contribuire in maniera consistente alla soluzione del cambiamento climatico. Come? Con oltre 25 TWp per oltre 30.000 TWh e 6 miliardi  di MC annui di risorsa idrica risparmiati. 25 TWp equivalgono a oltre 125 miliardi di MC annui, offrendo il minor costo del MWh da solare. Energia rinnovabile a basso costo e risorsa idrica sono le maggiori sfide di questo secolo a cui daremo con queste innovazioni un importante contributo, stimabile in misura maggiore del 10%.
Avete fatto un calcolo anche del risparmio idrico?
Se teoricamente si installassero al 2060 il 50% della potenzialità FPV on-shore, ovvero “soli” 25 TWp, tradotti in risparmio risorsa idrica si avrebbero più di 3 trilioni di MC nella vita utile degli impianti di acqua, a tutto vantaggio di popolazioni, agricoltura ed attività varie. Ecco perché era indispensabile trovare una soluzione come ESFPV che offrisse il minor costo da solare senza i problemi del FPV fino ad oggi. Questo permetterà, non solo installazioni in laghi, dighe, lagune ma anche in milioni di piccoli e medi bacini idrici per energia e acqua disseminati nel territorio.
Avete già individuato aree di installazione?
Sia in Italia che nel mondo abbiamo migliaia di casi di studio, con progetti originali solo in Nord Africa per più di 4 TWp e oltre 6.000 TWh per l’Europa.
Cosa ci può spiegare della tecnologia di prodotto?
Sarà realizzato quasi esclusivamente con materiali riciclati, non avrà nessun impatto visivo poichè piatto (meno di 3 cm/1 pollice sulla superficie dell’acqua) e non sarà sensibile agli eventi meteorologici critici perché non offre appigli al vento. La produzione sarà massima, con un vantaggio fino al 15%, grazie alla minima temperatura dei moduli fotovoltaici. Grazie alla forma e alla fluidodinamica anche sotto la superficie, il sistema di ancoraggio è ridotto al minimo. Si pensi che l’ancoraggio può incidere per più del 20% sui costi del FPV. Inoltre, useremo circa la metà della plastica degli altri sistemi anche perché abbiamo eliminato le “passerelle/camminamenti” per le manutenzioni grazie al nostro originale sistema di manutenzione  che avverrà con un piccolo catamarano elettrico in grado di passare sopra ai pannelli e che potrà gestire fino a 10 MW a settimana. Tutte le innovazione permettono quindi di abbassare sia il CAPEX sia l’OPEX in maniera ingente, portando finalmente i costi del FPV a livello del FV a terra con fondazioni.
Se ora non ci può svelare di più, quando si potrà scoprirne tutti i dettagli tecnici?
Siamo in sviluppo finale e ESFPV sarà alla fiera Intersolar 2024 di Monaco per il lancio mondiale. Sul mercato sarà disponibile entro il secondo quadrimestre del 2025. Inoltre, stiamo sviluppando una soluzione ibrida “ESVHFPV” ideale in lagune a bassa profondità con acqua salata o dolce, con una potenza/ettaro dal 2026 fino a 3 MWp alle minime latitudini e produzione per tutta la durata delle ore solari. Sveleremo a breve anche questa novità mondiale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/image001-1-150x150.jpg,italy
1,https://www.pv-magazine.it/2024/03/21/agro-solar-europe-presenta-un-kit-di-montaggio-per-lagrivoltaico-con-materiali-organici/,"COMPONENTISTICA PER MONTAGGIO,INDUSTRIA & FORNITORI,MERCATI & POLITICHE,SVILUPPI DI MERCATO,TECNOLOGIA E SCIENZA,GERMANIA,WORLD",SANDRA ENKHARDT,2024-03-21,Agro Solar Europe presenta un kit di montaggio per l’agrivoltaico con materiali organici,"L’azienda tedesca Agro Solar Europe GmbH ha sviluppato una speciale struttura di montaggio in materiali organici per applicazioni in impianti agrovoltaici.
L’azienda ha dichiarato di aver testato il sistema AgroSolar.FibR insieme al partner tecnologico FibR GmbH. Ha aggiunto che ora inizierà a implementare la struttura in diversi progetti pilota.
Al posto dell’acciaio, Agro Solar Europe utilizza materiali come carbonio, lino e fibra di legno, oltre ad altre materie prime rinnovabili non specificate. Secondo il produttore, le nuove strutture sono stabili, assomigliano agli alberi e si inseriscono perfettamente nel paesaggio.
La costruzione leggera del materiale organico non solo raggiunge un’elevata capacità di carico, ma riduce anche l’uso di materiali naturali del 90%. Anche in termini di peso, le sottostrutture possono essere fino al 90% più leggere rispetto alle strutture in acciaio.
Agro Solar Europe ha dichiarato che con una migliore integrazione nel paesaggio, l’accettazione degli impianti fotovoltaici agricoli da parte della popolazione può aumentare ulteriormente.
“In futuro saremo in grado di produrre i nostri sistemi agrovoltaici con gli stessi materiali che vengono coltivati sotto gli impianti”, ha dichiarato Markus Haastert, amministratore delegato di Agro Solar Europe. “In questo modo, riportiamo valore aggiunto in Germania e annulliamo la dipendenza da altri mercati”.
Anche il partner tecnologico FibR si è detto soddisfatto dei risultati ottenuti finora.
“Con la nostra costruzione leggera, efficiente dal punto di vista delle risorse, è possibile produrre strutture a campata estremamente lunga e altamente portanti”, ha dichiarato il fondatore dell’azienda, Moritz Dörstelmannn, che è anche professore di progettazione e fabbricazione digitale presso il Karlsruhe Institute of Technology (KIT). “In collaborazione con AgroSolar Europe, possiamo utilizzare in modo ottimale questa tecnologia e creare così soluzioni sostenibili ed efficienti per l’agricoltura”.
Agro Solar Europe ha dichiarato di voler avviare la produzione di massa del sistema nel 2026.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/AgroSolar.FibR_TopAnlage_Agri_PV-scaled-e1710841081612-150x150.jpg,italy
2,https://www.pv-magazine.it/2024/03/21/terna-nel-piano-industriale-108-miliardi-per-le-reti-e-focus-sulla-just-transition/,"ALTRE FORME DI STOCCAGGIO,BATTERIE,RETI E INTEGRAZIONE DI RETI,STOCCAGGIO,ABRUZZO,CAMPANIA,ITALIA,MARCHE,SARDEGNA,SICILIA,TUNISIA",MASSIMILIANO TRIPODO,2024-03-21,"Terna, nel piano industriale 10,8 miliardi per le reti e focus sulla “just transition”","Terna ha presentato martedì il piano industriale 2024-2028 in cui prevede investimenti per lo sviluppo della rete elettrica per 10,8 miliardi di euro.
Gli interventi includono: realizzazione di linee in corrente continua e costruzione di collegamenti in cavo sottomarino; risoluzione delle congestioni di rete; incremento della capacità di trasporto tra le diverse zone di mercato; integrazione delle fonti rinnovabili e al miglioramento della qualità del servizio.
Nuove opere infrastrutturali
Il piano prevede la conclusione o realizzazione di alcune grandi opere infrastrutturali, tra cui rientrano: il Tyrrhenian Link, l’elettrodotto sottomarino che collegherà la Sicilia alla Sardegna e alla Campania; l’Adriatic Link, collegamento sottomarino che unirà l’Abruzzo e le Marche; il Sa.Co.I.3, l’infrastruttura tra Sardegna, Corsica e Penisola italiana; l’elettrodotto a 380 kV Chiaramonte-Gulfi-Ciminna in Sicilia.
Per quanto riguarda lo stato di avanzamento del Tyrrhenian Link, sul “Ramo ovest” è previsto l’avvio della realizzazione delle opere civili delle stazioni di conversione, mentre sul “Ramo est” avrà inizio la realizzazione delle installazioni dei cavi terrestri.
Francesco Beccali, direttore finanziario, in conferenza stampa ha aggiunto che “il Thyrrenian Link è un progetto che vale 3,7 miliardi e l’entrata in esercizio di questo sarà scaglionata su tre anni tra il 2026 e il 2028”.
Per quanto riguarda l’Adriatic Link, a valle delle aggiudicazioni dei contratti principali, partiranno le attività di progettazione esecutiva. Tra le principali infrastrutture della rete di trasmissione nazionale (RTN), sono inoltre previste le entrate in esercizio della Stazione di Monte Malo (VI) e di Ponte Caffaro (BS).
Tra le interconnessioni con l’estero la più importante è il “ponte energetico invisibile” Elmed che unirà Italia e Tunisia. Al proposito Giuseppina Di Foggia, amministratrice delegata di Terna, in conferenza stampa ha detto: “supportiamo il piano Mattei con un progetto concreto che servirà a interconnettere 220 km di cui 200 sotto il livello del mare a 800 metri di profondità. Già all’avvio questo progetto vanta due primati: sarà la prima connessione diretta tra i due Continenti e per la prima volta la Commissione europea assegna un finanziamento a un progetto che vede la partecipazione di un Paese non membro della UE”.
Non si tratta in realtà del primo elettrodotto tra i due continenti: nel 1997, per esempio, è stata lanciata l’interconnessione in corrente alternata Tarifa-Fardioua, che connette Spagna e Marocco. Si potrebbe però trattare del primo elettrodotto a corrente continua ad alta tensione. La conferenza stampa non ha poi fornito ulteriori dettagli sulle tempistiche di realizzazione dell’elettrodotto Elmed.
Altri investimenti
Il Piano industriale prevede poi 1,7 miliardi nel “Piano di Sicurezza” e 2,9 miliardi nel “rinnovo ed efficienza degli asset”. Il restante miliardo è destinato ad attività non regolate “volte a sviluppare soluzioni tecnologiche innovative e digitali”.
Terna ha inoltre evidenziato che la sostenibilità avrà un ruolo sempre più centrale nelle strategie aziendali. Al proposito, per la prima volta, nel piano industriale è incluso anche un “Piano di Sostenibilità”. Le attività previste includono progetti e azioni volti a perseguire la “Just Transition: un processo giusto, inclusivo e attento ai possibili impatti su tutti gli stakeholder, tra i quali ad esempio lavoratori, comunità locali e fornitori”.
Tra le principali novità rientra l’istituzione della “Fondazione Terna” che, ha detto ancora Di Foggia, avrà un triplice scopo: “l’alfabetizzazione energetica, combattere la povertà energetica, avviare corsi specialistici per abilitare nuove professioni e dare la possibilità alle persone di poter essere impiegati nell’ambito energetico”.
Sull’opportunità di acquistare asset di alta tensione o cabine da altri operatori, Di Foggia ha risposto che “Arera con la delibera 116 del 27 dicembre del 2023 incentiva i distributori a dismettere alcuni asset che dal punto di vista tecnico sono molto più funzionali alla trasmissione e all’alta tensione. Quindi sono in corso degli assesment tecnici preliminari facendo considerazioni su questo tema”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/image0-3-150x150.jpeg,italy
3,https://www.pv-magazine.it/2024/03/21/jinkosolar-si-aggiudica-il-primo-posto-nella-classifica-delle-spedizioni-di-moduli-fotovoltaici-per-il-2023/,"INDUSTRIA & FORNITORI,MODULI,CINA,WORLD",EMILIANO BELLINI,2024-03-21,JinkoSolar si assegna il primo posto nella classifica delle spedizioni di moduli fotovoltaici per il 2023,"La cinese JinkoSolar è stata la più grande fornitrice di moduli fotovoltaici al mondo nel 2023, con 78,5 GW di spedizioni globali.
Nei suoi risultati finanziari per il 2023, l’azienda ha dichiarato che le spedizioni di pannelli sono aumentate del 76,4% rispetto all’anno precedente.
“Alla fine del quarto trimestre, siamo diventati il primo produttore di moduli al mondo ad aver consegnato un totale di 210 GW di moduli solari, coprendo oltre 190 Paesi e regioni”, ha dichiarato l’azienda, riferendosi alle spedizioni cumulative.
JinkoSolar ha registrato un fatturato di 118,68 miliardi di CNY (16,72 miliardi di dollari), in crescita del 42,8% rispetto al 2022. Ha inoltre registrato un utile netto di 3,45 miliardi di CNY.
“Grazie ai nostri sforzi di ottimizzazione dei costi, la nostra redditività per l’intero anno è migliorata significativamente rispetto all’anno precedente, con un margine lordo del 16,0%, rispetto al 14,8% del 2022”, ha dichiarato Xiande Li, CEO di Jinko. “La spedizione di moduli nel quarto trimestre è stata di 26,3 GW, superando le nostre previsioni”.
Li ha dichiarato che circa la metà dei moduli spediti nel quarto trimestre è stata destinata al mercato cinese, dove sono stati venduti a prezzi inferiori.
Nelle sue previsioni per il 2024, JinkoSolar ha dichiarato che spera di spedire tra i 100 GW e i 110 GW.
“Prevediamo che la nostra capacità produttiva annuale di wafer mono, celle solari e moduli solari raggiungerà rispettivamente 120 GW, 110 GW e 130 GW entro la fine del 2024, con una capacità di tipo N che rappresenterà oltre il 90% della capacità totale”, ha dichiarato. “Per quella data, riteniamo che l’efficienza delle celle di tipo N prodotte in serie avrà raggiunto il 26,5%”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/JinkoSolar-image-2048x1367-1-150x150.jpg,italy
4,https://www.pv-magazine.it/2024/03/21/greenyellow-vuole-investire-100-milioni-in-italia-nei-prossimi-3-anni/,"FINANZA,INSTALLAZIONI E IMPIANTI,MERCATI & POLITICHE,EMILIA-ROMAGNA,ITALIA",SERGIO MATALUCCI,2024-03-21,GreenYellow vuole investire 100 milioni in Italia nei prossimi 3 anni,"GreenYellow Italia prevede di investire oltre 100 milioni di euro nei prossimi 3 anni in progetti di transizione energetica in Italia, attraverso progetti propri, partnership commerciali e acquisizioni di portafogli.
“Il primo investimento di GreenYellow è l’acquisizione di un portafoglio di impianti fotovoltaici su tetto con una capacità totale di 6,2 MW dal Gruppo Casillo. Il progetto di punta di questa acquisizione è l’impianto fotovoltaico su tetto della Fiera di Rimini (4,2 MW)”, ha scritto la società francese, che si definisce “operatore a lungo termine”.
L’azienda intende gestire principalmente i nuovi asset italiani. Si evince anche un focus su impianti su tetto, dalla Fiera di Rimini alle Comunità energetiche rinnovabili (CER), passando per le installazioni nel segmento C&I.
L’ingresso in Italia viene portato avanti grazie al supporto del suo azionista di maggioranza, Ardian, società di investimento in private equity. Ardian ha nominato Alessandro Albano Presidente non esecutivo di GreenYellow Italia, aggiungendo che sta reclutando un team di esperti locali.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/thumbnail_image001-e1711014360897-150x150.jpg,italy
5,https://www.pv-magazine.it/2024/03/21/innovatec-vuole-crescere-in-italia-ad-divisione-energia-focus-su-cer-e-agrivoltaico-avanzato/,"LEGGI & ATTI,MERCATI & POLITICHE,POLITICA,SVILUPPI DI MERCATO,ITALIA",SERGIO MATALUCCI,2024-03-21,"Innovatec prevede crescita in Italia, AD Divisione Energia: focus su CER e agrivoltaico avanzato","Innovatec vuole aumentare il proprio peso specifico nel mondo del fotovoltaico in Italia, puntando su CER, agrivoltaico avanzato e rigenerazione di moduli fotovoltaici. pv magazine Italia ha sentito Antonio De Tata, AD della Divisione Energia del Gruppo.
Voi considerate le CER una delle vostre priorità. Quale il vostro modello di business? Quale la vostra unicità, considerando la forte competizione da grande utility, partendo da Iren per arrivare a Enel, passando per Edison?
Antonio De Tata, AD della Divisione Energia del Gruppo Innovatec: Stiamo assistendo alla più importante transizione energetica degli ultimi decenni: da un sistema elettrico basato sulla produzione in pochi grandi impianti, generalmente alimentati da fonti fossili, si sta progressivamente passando alla generazione distribuita. Senza ombra di dubbio le CER (Comunità Energetiche Rinnovabili) rappresentano l’evoluzione fisiologica di questo nuovo processo di diffusione ed Innovatec è intenzionata a collocarsi tra gli attori protagonisti di questo settore. Sosteniamo la creazione delle CER accompagnando le aziende, le pubbliche amministrazioni e i condomini nell’intero processo di creazione, sviluppo e gestione delle Comunità Energetica. Il grande vantaggio di Innovatec rispetto alle grandi utility risiede nella propria capacità di offerta integrata. Innovatec è l’unica società quotata italiana in grado di assistere la clientela dalle prime fasi consulenziali per la corretta costituzione della CER fino alla realizzazione e gestione della stessa attraverso l’attività di tutte le società del gruppo senza dover ricorrere a supporti esterni.
Lo sviluppo degli impianti a terra è necessario per raggiungere gli obiettivi climatici ed energetici che l’Italia e l’UE si sono imposte. Quali le difficoltà al momento? Quali le opportunità dal vostro punto di vista?
Senza ombra di dubbio la disponibilità di grandi superfici a terra costituisce un evidente acceleratore per il raggiungimento degli obiettivi climatici potendo realizzarvi impianti fotovoltaici di grande taglia con conseguente alta produzione energetica green. C’è un però: affinché tale opportunità possa davvero considerarsi sostenibile in ottica ambientale e con un occhio rivolto al futuro del nostro Paese e delle generazioni a venire, abbiamo l’obbligo di far coesistere tale forte implementazione delle fonti rinnovabili con l’altrettanto importante obiettivo di preservare i processi agricoli, paesaggistici e naturalistici. Tale coesistenza è rappresentata dall’agrivoltaico.
L’agrivoltaico è infatti l’altro tema caldo del settore. Avete già definito quale sia la vostra tecnologia di riferimento? Puntate sull’avanzato o sull’agrivoltaico semplice? 
Affinché si possa parlare di reale transizione energetica bisogna intervenire in ogni settore economico del nostro Paese e l’agricoltura riveste un ruolo strategico con un’economia sempre alla ricerca di soluzioni innovative ed economicamente sostenibili.  L’obiettivo dichiarato è quello di ridurre i costi di approvvigionamento energetico del settore agricolo, che oggi superano il 20% dei costi aziendali, e migliorarne le prestazioni climatiche e ambientali, con una diminuzione potenziale di 0,8 milioni di tonnellate di CO2. Innovatec ha avviato diverse collaborazioni con produttori di tecnologie fotovoltaiche con una spiccata propensione all’agrivoltaico “avanzato” ritenendo quest’ultima modalità applicativa più coerente e mirata alla salvaguardia delle attività agronomiche sottostanti rispetto alle applicazioni di tipo “semplice”.
Considerazioni su tracker e sulle possibilità offerte in termini di flessibilità delle soluzioni agrivoltaiche?
Rispetto alle classiche strutture di sostegno poste ad altezza elevata senza dubbio prevalgono tecnologie consolidate come i tracker ad inseguimento monoassiale. Ritengo però che nel settore agricolo si debba propendere verso un’identificazione “sartoriale” delle tecnologie da applicare poiché tale scelta deve trovare la sua genesi non nella massima resa energetica bensì nell’ottimizzazione della coltura che si decide di insediare sul suolo sottostante l’impianto. Il tipo di irraggiamento, il livello di umidità ed il microclima sottostante l’impianto devono corrispondere esclusivamente al fabbisogno delle colture, questo è il vero obiettivo affinché si possa parlare di reale sodalizio tra agricoltura ed energia rinnovabile. L’agrivoltaico deve rappresentare  un valore aggiunto per l’agricoltura, non il contrario.
Quali le difficoltà al momento? Quali le opportunità dal vostro punto di vista?
La voracità con cui il Governo ha introdotto negli ultimi anni i nuovi strumenti normativi rivolti alla transizione energetica hanno comportato inevitabilmente un’insidiosa e fitta rete di norme e decreti attuativi che hanno reso difficoltoso l’approccio al mondo delle rinnovabili degli utenti, siano essi privati o aziende, generando un clima di diffidenza e di forte disorientamento. Interpretando correttamente tale clima di incertezza del mercato il nostro azionista di riferimento Pietro Colucci ha intuito la necessità di differenziarsi rispetto al vetusto contesto di società prodotto presenti sul mercato  andando a realizzare una holding energetica, Genkinn, in grado di offrire un servizio di assistenza integrata volta ad accompagnare la propria clientela verso la corretta comprensione delle proprie reali necessità energetiche che, una volta individuate, vengono realizzate e gestite dalle varie società del gruppo permettendo così al cliente di avere un unico interlocutore dall’inizio alla fine del proprio percorso di efficientamento energetico.
Quale il vostro punto di vista sulla normativa sul recupero e rigenerazione di moduli fotovoltaici a fine vita? Quali le opportunità per investimenti in tal senso?
Haiki+, la Sub-Holdig di Innovatec Group, incarna perfettamente la virtuosa transizione dall’insostenibile processo lineare Take-Make-Waste ad un modello di produzione e consumo che estende il ciclo di vita dei prodotti. Una corretta cultura ambientale vocata alla implementazione dello sviluppo massivo dei moduli fotovoltaici non può esimersi dall’applicazione del principio delle cinque R dell’economia circolare  anche per tale settore. Il virtuosismo ambientale è determinato dalla capacità di guardare oltre prevedendo in anticipo le migliori soluzioni in ottica di Riduzione, Riutilizzo, Riciclo, Raccolta e Recupero ed Haiki+ , da sempre pioniere nell’individuazione di processi sostenibili, ha dato vita a Polyvolt, società specializzata nella rigenerazione di moduli fotovoltaici diversamente destinati al macero offrendo loro una seconda vita. La domanda di pannelli rigenerati è in costante crescita, sono dell’idea che questo mercato assumerà connotati di gran lunga superiore alle attuali aspettative.
Potete condividere considerazioni su Transizione 5.0? 
Il Piano Transizione 5.0 ha l’obiettivo di sostenere gli investimenti delle aziende nell’ambito della digitalizzazione e nella transizione verde attraverso un sistema di crediti d’imposta. Questa nuova sfida non ci coglie impreparati poiché Circularity, società gioiello del Gruppo Innovatec , già da anni assiste le aziende nel proprio percorso di “alfabetizzazione” alla sostenibilità. Sostenibilità non intesa solo come mero raggiungimento dell’efficientamento energetico bensì come un percorso di crescita culturale volto a rendere le aziende permeabili alla cultura circolare in ogni processo aziendale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/05/Agrivoltaico_pergola_-150x150.jpg,italy
6,https://www.pv-magazine.it/2024/03/21/valutazione-della-redditivita-delle-batterie-a-flusso-di-vanadio/,"BATTERIE,STOCCAGGIO,ITALIA,WORLD",MARIJA MAISCH,2024-03-21,Valutazione della redditività delle batterie a flusso di vanadio,"Le batterie a flusso di vanadio sono una delle tecnologie più promettenti per l’accumulo di energia su larga scala, grazie alla loro lunga durata, all’elevata riciclabilità e alle credenziali di sicurezza. Tuttavia, hanno una densità energetica inferiore rispetto alle onnipresenti batterie agli ioni di litio e la loro diffusione è frenata dagli elevati costi iniziali.
Ora, i ricercatori guidati dall’Università di Padova in Italia hanno sviluppato un modello tecno-economico, utilizzando dati sperimentali e di mercato. Il modello può creare maggiore chiarezza sulle decisioni di investimento per questo tipo di tecnologia.
Il modello considera la competitività presente e futura delle batterie di flusso industriali nella gestione di servizi specifici, che non sono ancora stati sviluppati in modo accurato, e fornisce indicatori di performance economica come i costi di capitale, i costi operativi, il costo di stoccaggio livellato (LCOS) e il valore attuale netto.
Per eseguire i calcoli, i ricercatori hanno utilizzato parametri tecnici ricavati da stack multicella di grandi dimensioni, piuttosto che da piccoli esperimenti a cella singola, per caratterizzare meglio il comportamento dei sistemi reali su scala industriale. Hanno inoltre utilizzato i dati dei mercati finanziari reali e i modelli economici di alcuni grandi produttori.
La valutazione è stata effettuata considerando una durata di vita di 20 anni con un ciclo di carica/scarica al giorno. È stato analizzato ogni componente che influisce sui costi di capitale e operativi ed è stato considerato l’impatto dei fenomeni collaterali sulle perdite di capacità.
Di conseguenza, il loro modello ha mostrato dove si stanno dirigendo gli indicatori economici e quali parametri hanno un maggiore impatto sulla redditività dell’investimento, tracciando così una possibile tabella di marcia per l’ottimizzazione del sistema.
Le loro stime indicano che l’evoluzione tecnologica e del mercato sta portando a sistemi molto più competitivi, con costi di capitale inferiori a 260 euro (284,2 dollari)/kWh con una durata di energia/potenza di 10 ore. Si tratta del punto di pareggio in cui i valori attuali dei costi totali equivalgono ai valori attuali dei ricavi totali.
“Questo dato va confrontato con un punto di pareggio nel valore attuale netto di 400€ kWh, che suggerisce che le batterie a flusso possono svolgere un ruolo importante in alcuni mercati in espansione, in particolare quello dell’accumulo di energia a lunga durata”, hanno dichiarato i ricercatori.
I risultati sono pubblicati nello studio “Techno-economic assessment of future vanadium-flow batteries based on real device/market parameters“, pubblicato di recente su Applied Energy.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/1-s2.0-S0306261924003374-gr6_lrg-2048x1690-1-150x150.jpg,italy
7,https://www.pv-magazine.it/2024/03/21/fotovoltaico-e-energia-societa-e-lavoro/,"OPINIONI,ITALIA",PV MAGAZINE,2024-03-21,"Fotovoltaico è energia, società e lavoro","“Credo che il fotovoltaico sia la più grande tecnologia mai esistita. Sta guidando la più grande rivoluzione industriale di sempre, grazie alla sua imbattibile competitività economica e grande trasversalità. Abbiamo finalmente il motore che ci permetterà di continuare a creare ricchezza, far crescere l’economia, vivere una vita sempre più facile e comoda, sfruttando le risorse che la Terra ci mette a disposizione senza arrecarle danno”, ha detto Buonfiglio.
La creatrice di The Wire Club sostiene che questo passo in avanti non sia però sufficiente. O meglio: la transizione energetica non può essere l’unico cambiamento all’interno della società. Il fotovoltaico deve essere il motore per una rivoluzione altrettanto importante: quella sociale.
“Il sole è la forma di energia più democratica che esista, accessibile e sfruttabile più o meno ovunque, non si nasconde in giacimenti, non obbliga ad andare in mezzo al mare o inerpicarsi su aspre montagne, e ha raggiunto livelli di competitività economica che nessuna altra risorsa di produzione energetica potrà mai conquistare. È giusto che il fotovoltaico, quindi, guidi non solo un cambiamento di approccio rispetto allo sfruttamento delle risorse naturali, ma anche una rivoluzione sociale dove ogni essere vivente abbia accesso all’energia per soddisfare, quantomeno, i bisogni essenziali di ciascuno di noi”, ha aggiunto Buonfiglio, sottolineando come vi sia un elemento di giustizia sociale nella transizione energetica.
Buonfiglio ha spiegato, tuttavia, che alla transizione energetica e rivoluzione sociale, si aggiungono delle possibilità per il mondo lavorativo. “Il fotovoltaico, e le rinnovabili in generale, hanno la giusta innovatività per rivoluzionare il mondo lavorativo. Un mondo che ha capito che non è sostenibile avere aziende guidate da soli uomini, dove fa carriera chi resta più a lungo in ufficio, rinuncia alle ferie e ritenga che il proprio ruolo nel mondo inizia e finisca alla scrivania”. In altre parole, la transizione energetica dovrebbe facilitare un cambiamento sociale, che poi farà sentire il suo effetto anche sul mercato del lavoro.
Nel suo percorso, i driver di Buonfiglio sono sempre stati due: le energie rinnovabili e la parità di genere. “Sin dal primo giorno del mio percorso lavorativo mi sono dedicata alle energie rinnovabili, sono avvocato e ho sempre lavorato per grandi studi internazionali assistendo i clienti nell’acquisto, vendita, finanziamento e costruzione di impianti alimentati da fonti rinnovabili. Recentemente, la mia passione per lo studio, la ricerca e l’analisi del mercato dell’energia rinnovabile mi hanno portato ad aggiungere, al mio percorso di avvocato, la coordinazione del team di comunicazione, business development e strategic marketing dello studio per cui lavoro, Green Horse Legal Advisory”.
Si tratta, insomma, di un altro caso di una donna che, per cambiare la società in cui vive, vede la propria agenda riempirsi anche di impegni non strettamente lavorativi. Questi sforzi non sono poi così diversi dagli sforzi necessari per compiere la transizione energetica, dove il contributo personale e la partecipazione della società sono due condizioni necessarie per il cambiamento.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Daria-150x150.jpg,italy
