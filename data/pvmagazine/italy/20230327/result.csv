url,tag,author,updated_date,title,contents
https://www.pv-magazine.it/2023/03/27/al-via-limpianto-fotovoltaico-alle-miniere-di-sale-di-italkali/,"INSTALLAZIONI E IMPIANTI,ITALIA,SICILIA",LARA MORANDOTTI,"MARZO 27, 2023",Al via l’impianto fotovoltaico alle miniere di sale di Italkali,"Sulle coperture dell’impianto di lavorazione e confezionamento sale della Miniera di Racalmuto di proprietà di Italkali è stato installato un impianto fotovoltaico da circa 460 kW.
L’impianto,che si inserisce in una serie di continui investimenti per il miglioramento della miniera di Racalmuto, è costituito da 236 moduli fotovoltaici Peimar da 350 Wp e 839 moduli fotovoltaici Solarday da 450 Wp.
In concessione di Italkali c’era anche l’ex sito minerario di Pasquasia, nel cuore di Enna, una delle più importanti miniere di sale potassico al mondo della storia italiana.
Il sito è stato chiuso improvvisamente nel 1992 e, negli anni, sono stati stanziati decine di milioni di euro per interventi di bonifica a causa della presenza di amianto.  Circa un anno fa diversi mezzi di stampa hanno riferito che il sito sarebbe potuto diventare un grande parco fotovoltaico di circa 70 ettari. Al momento, tuttavia, non si segnalano sviluppi al riguardo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/27/in-arrivo-un-impianto-fotovoltaico-da-4-mw-al-tortona-green-logistics-park/,"INSTALLAZIONI E IMPIANTI,ITALIA,PIEMONTE",LARA MORANDOTTI,"MARZO 27, 2023",In arrivo un impianto fotovoltaico da 4 MW al Tortona Green Logistics Park,"È stato firmato un accordo per l’affitto trentennale del tetto del magazzino Tortona I, il primo edificio del Tortona Green Logitics Park nell’omonimo comune in provincia di Alessandria, per la costruzione di un impianto fotovoltaico da circa 4,2 MW.
I protagonisti sono il locatore Green Logistics by Aquila Capital, la linea di business di Aquila Capital focalizzata sulla logistica sostenibile, e il locatario Solar Derthona, controllata di Italgen, proprietario al 100% dell’impianto fotovoltaico che verrà installato. Il General contractor è Enerqos Energy Solutions che si è occupato di progettare, fornire e installare l’impianto sul lastrico solare.
L’impianto, per cui si prevede la fine dei lavori a fine maggio 2023, è composto da 9.346 pannelli fotovoltaici. L’intera produzione verrà immessa nella rete elettrica nazionale tramite POD dedicato.
Luca Musicco, CEO di Italgen, ha commentato: “Cosa si fa quando uno dei principali investitori europei nel settore della logistica verde, Aquila Capital, decide di investire in Italia? Si collabora con il suo management team portando il progetto a un livello superiore. È qui che nasce l’idea di Solar Derthona: entro i prossimi sei mesi, circa 5 GWh di energia solare saranno prodotti da un impianto su tetto da 4,2 MW e immessi nella rete locale ogni anno, per i prossimi 30 anni”.
Enrico Giglioli, Amministratore Delegato di Enerqos, ha aggiunto: “Abbiamo colto con grande entusiasmo l’opportunità di sviluppare un’iniziativa così importante a Tortona, affiancando Green Logistics by Aquila e Italgen in uno dei primi esempi italiani di grande impianto fotovoltaico su tetto completamente dedicato alla vendita di energia al mercato”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/27/enel-attiva-parco-solare-da-17-mw-in-emilia-romagna/,"INSTALLAZIONI E IMPIANTI,EMILIA-ROMAGNA,ITALIA",LARA MORANDOTTI,"MARZO 27, 2023",Enel attiva parco solare da 17 MW in Emilia-Romagna,"Enel Green Power ha completato un parco solare da 17 MW a Poggio Renatico, in provincia di Ferrara.
L’installazione sorge su un terreno di circa 22 ettari ed è costituito da oltre 30 mila moduli solari bifacciali forniti da un non meglio precisato produttore. L’impianto è costituito da quattro sezioni contigue ed è dotato di inseguitori solari.
Il “Parco solare Malvezzi” è frutto dell’iniziativa “Scelta Rinnovabile”, una raccolta fondi on line che consente la partecipazione attiva dei cittadini alla realizzazione di nuovi impianti ad energie rinnovabili in Italia, con un investimento remunerato a condizioni economiche vantaggiose.
Il programma è stato lanciato nell’ottobre del 2021 con l’obiettivo di coinvolgere le comunità locali nello sviluppo delle energie green nei territori che ospitano i nuovi impianti rinnovabili. Per questo progetto,  c’è stata una forte adesione in prima battuta dei residenti di Poggio Renatico e poi di tutti gli altri cittadini del territorio nazionale e in poche ore è stato raggiunto il target fissato.
Il Sindaco di Poggio Renatico, Daniele Garuti, ha commentato: “La perdurante crisi ci ha messo di fronte alle nostre necessità energetiche. Abbiamo compreso l’esigenza di rivolgerci, senza indugi, alla produzione di energia da fonti rinnovabili ed accolto con favore il progetto di Enel Green Power relativo al parco fotovoltaico, valorizzando un’area già destinata ad attività produttive. La convincente risposta all’iniziativa di “Scelta Rinnovabile” ha dimostrato il pieno apprezzamento della nostra Comunità, oltre ad evidenziare l’orgoglio di essere compartecipi in questo progetto, che coniuga il binomio esigenze energetiche – tutela dell’ambiente”.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
