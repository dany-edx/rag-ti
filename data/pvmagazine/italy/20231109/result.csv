url,tag,author,updated_date,title,contents
https://www.pv-magazine.it/2023/11/09/i-prezzi-delle-celle-solari-scendono-ai-minimi-storici/,"FINANZA,INDUSTRIA & FORNITORI,MERCATI & POLITICHE,MODULI,OPINION & ANALYSIS,CINA,WORLD",PV MAGAZINE,"NOVEMBRE 9, 2023",I prezzi delle celle solari scendono ai minimi storici,"Secondo i dati OPIS, settimana scorsa i prezzi delle celle solari hanno toccato un nuovo minimo storico: il prezzo delle celle Mono Perc M10 e G12 è stato valutato rispettivamente a 0,0603$/W (€0,056/W) e 0,0645$/W FOB Cina, in calo di 0,0056$/W e 0,0058$/W rispetto alla settimana precedente. Anche il prezzo delle celle M10 TOPCon è diminuito di 0,0031 $/W da una settimana all’altra, passando a 0,0690 $/W.
Secondo i dati OPIS, i prezzi delle celle sono diminuiti per la quarta settimana consecutiva. A causa della forte mancanza di domanda a valle, i produttori di celle hanno ingaggiato una guerra dei prezzi; secondo un produttore di celle, devono competere per ridurre i prezzi al fine di incoraggiare la domanda e aumentare il volume delle vendite.
La cella Mono Perc M10, il prodotto principale del mercato, è attualmente valutata a circa CNY0,489 ($0,067)/W ExW questa settimana sul mercato interno cinese, secondo l’indagine di mercato OPIS. Questo valore è inferiore di circa il 27% rispetto al prezzo di circa CNY0,67/W all’inizio del terzo trimestre.
Un insider dell’industria del polisilicio sostiene che il costo per i produttori di celle Tier-1 per produrre celle Mono Perc M10 è di circa CNY0,48/W sulla base degli attuali prezzi dei materiali a monte. Contemporaneamente, un fornitore di celle Tier-2 ha dichiarato di essere in perdita sulle vendite di celle Mono Perc M10 a un prezzo di 0,5 CNY/W, il che suggerisce che i loro costi di produzione sono più elevati.
Inoltre, i produttori di celle si stanno concentrando sulla riduzione delle scorte abbassando i tassi operativi, come ha appreso OPIS dalla sua indagine di mercato. Secondo una fonte del venditore, il tasso operativo medio del mercato delle celle è attualmente compreso tra il 70% e l’80%.
Alla domanda su quale piano adotteranno per affrontare l’attuale rallentamento delle vendite, un altro produttore di celle ha risposto che al momento non ci sono approcci efficaci e che si prevede che i tassi operativi dei produttori di wafer e celle continueranno a scendere a novembre.
OPIS, una società di Dow Jones, fornisce prezzi dell’energia, notizie, dati e analisi su benzina, gasolio, jet fuel, GPL/NGL, carbone, metalli e prodotti chimici, oltre a carburanti rinnovabili e materie prime ambientali. Nel 2022 ha acquisito i dati sui prezzi dal Singapore Solar Exchange e ora pubblica l’OPIS APAC Solar Weekly Report.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/11/09/autostrade-ingeteam-fornisce-ricarica-ultraveloce-con-sistema-di-stoccaggio-per-progetto-pilota/,"BATTERIE,INSTALLAZIONI E IMPIANTI,MERCATI & POLITICHE,RETI E INTEGRAZIONE DI RETI,STOCCAGGIO,SVILUPPI DI MERCATO,TECNOLOGIA E SCIENZA,EMILIA-ROMAGNA,ITALIA",SERGIO MATALUCCI,"NOVEMBRE 9, 2023","Autostrade, Ingeteam fornisce ricarica ultraveloce con sistema di stoccaggio per progetto pilota","Ingeteam collabora come fornitore di Free To X, società del Gruppo Autostrade per l’Italia, ad un progetto pilota per elettrificare la rete autostradale. L’azienda spagnola fornisce i propri sistemi di ricarica “ultraveloci”, fino a 400 kW, e un sistema di stoccaggio.
Per coprire il fabbisogno energetico richiesto da questi dispositivi di ricarica, “Ingeteam ha realizzato uno studio ingegneristico per dotare questi punti di un sistema di accumulo, ovviando così alla mancanza di sufficiente disponibilità di potenza dalla rete elettrica in alcuni specifici siti”, ha commentato la società di ingegneria basca.
Il sistema di accumulo, con 80 kW di potenza nominale di rete elettrica, renderà disponibile, tramite un BUS in corrente continua, una capacità di ricarica di 400 kW, che potrà essere aumentata a 700 kW aggiungendo un altro sistema di accumulo LFP. Sarà inoltre possibile installare successivamente un impianto fotovoltaico collegato allo stesso BUS, raggiungendo così una potenza di oltre 1 MW.
“L’azienda tecnologica ha fornito i suoi inverter (sia DC/DC che AC/DC) per il collegamento dei 4 punti di ricarica RAPID ST200 One, che saranno installati nell'”Area di Servizio Bevano Est”, situata sull’A14 a Bertinoro (Forlì-Cesena), un tratto autostradale ad alto traffico”.
La stessa configurazione, a seconda della potenza fotovoltaica installata, sarà disponibile anche per sistemi multi-MW.
Ingeteam, socio di Anie Rinnovabili, è presente in Italia nel settore della mobilità elettrica con una gamma di soluzioni di ricarica. Ha firmato un accordo di collaborazione con Infineon nell’estate 2020.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/11/09/in-gazzetta-il-decreto-reddito-energetico-condizioni-e-funzionamento-del-fondo-per-biennio-2024-2025/,"FINANZA,LEGGI & ATTI,MERCATI & POLITICHE,POLITICA,SVILUPPI DI MERCATO,ABRUZZO,BASILICATA,CALABRIA,CAMPANIA,ITALIA,MOLISE,PUGLIA,SARDEGNA,SICILIA",SERGIO MATALUCCI,"NOVEMBRE 9, 2023",In Gazzetta il decreto Reddito energetico: condizioni e funzionamento del Fondo per biennio 2024/2025,"È pubblicato in Gazzetta Ufficiale (n. 261 dell’8 novembre) il decreto “Fondo nazionale reddito energetico”, un fondo che in parte si “autoalimenta” per supportare impianti in autoconsumo per nuclei familiari in condizione di disagio economico.
Gli impianti fotovoltaici devono avere una potenza nominale non inferiore a 2 kW e non superiore a 6 kW, “e comunque di potenza non superiore alla potenza disponibile in prelievo sul punto di connessione al momento della presentazione dell’istanza di accesso alle agevolazioni”.
Sono considerati in condizione di disagio economico i nuclei familiari aventi un Indicatore della situazione economica equivalente (ISEE) inferiore a quindicimila euro, ovvero inferiore trentamila nel caso di nuclei familiari con almeno quattro figli a carico.
Gli interventi devono essere realizzati su coperture e/o superfici di edifici, unità immobiliari e/o relative pertinenze per i quali il soggetto beneficiario è titolare di un valido diritto reale.
Il Ministero dell’Ambiente e della sicurezza energetica aveva pubblicato il decreto ad agosto. Già allora le risorse finanziarie previste erano di duecento milioni di euro, da suddividere tra 2024 e 2025.
Per ciascuna delle annualità 2024 e 2025, le risorse sono così distribuite: a) 80.000.000 di euro ad Abruzzo, Basilicata, Calabria, Campania, Molise, Puglia, Sardegna e Sicilia; b) 20.000.000 alle restanti regioni o province autonome.
Il contributo in conto capitale dovrà essere compreso tra 60.000 e un tetto di 300.000/500.000 a seconda del soggetto richiedente. All’Articolo 9 il decreto chiarisce anche la struttura dell’incentivo: quota fissa pari a 2.000 euro, quella variabile pari a 1.500 euro/kW.
Il Fondo è alimentato con le risorse derivanti dal controvalore economico connesso al ritiro, per una durata di venti anni, da parte del GSE, dell’energia elettrica non autoconsumata dal soggetto beneficiario.
Il decreto ufficiale affida al GSE  la gestione delle attività necessarie all’operatività del Fondo: attiverà i conti correnti bancari; realizzerà una piattaforma informatica digitale per l’acquisizione delle istanze di accesso alle agevolazioni; pubblicherà i bandi per la presentazione delle istanze sul proprio sito; fornirà informazioni e/o chiarimenti per facilitare l’accesso alle agevolazioni, mediante appostiti canali di comunicazione; svolgerà l’attività istruttoria delle istanze di accesso alle agevolazioni; effettuerà i controlli sulla regolarità degli interventi realizzati.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/11/09/master-fotovoltaico-energia-rinnovabile-per-la-transizione-energetica-tutti-i-dettagli/,"MERCATI & POLITICHE,SVILUPPI DI MERCATO,ITALIA",LARA MORANDOTTI,"NOVEMBRE 9, 2023","Formazione nel Fotovoltaico, tutti i dettagli sul Master di Italia Solare","Italia solare ha definito i contenuti e il programma e fornito i docenti per il Master Fotovoltaico energia rinnovabile per la transizione energetica, organizzato insieme a 24ORE Business School. pv magazine Italia ha intervistato Italia Solare, per scoprire i dettagli del Master che avrà luogo dal 15 dicembre  2023 al 27 gennaio 2024 e dal 14 giugno 2024 al 13 luglio 2024.
Qual è stata la genesi che ha portato a questo corso?
La mancanza di risorse umane da impiegare nel settore è fatto noto e riscontrato anche da molti nostri associati, per questo quando è emersa l’occasione di organizzare un corso in collaborazione con la Business School 24 Ore l’abbiamo colta subito e abbiamo messo a disposizione le conoscenze e le professionalità in seno all’associazione. Questo ci ha permesso di formulare un programma che rispondesse alle necessità di formazione delle risorse umane per agevolare il loro inserimento in azienda o per accrescere le competenze del personale già presente in azienda.
A chi è rivolto il Master?
A professionisti dell’energia che intendono avere una panoramica completa del settore fotovoltaico per affrontare le sfide in un contesto in rapida evoluzione.  Ma è destinato anche a giovani che desiderano collocarsi in ambito lavorativo presentando conoscenze già avanzate e strumenti operativi fondamentali.
Qual è la durata e la modalità di erogazione?
Il Master è strutturato in formula part time per un totale di 3 weekend. Le lezioni si svolgono in Live Streaming venerdì dalle ore 14.00 alle 18.00  e sabato dalle ore 9.15 alle 17.15, con possibilità di interazione Real Time con i docenti. Le prossime date sono: venerdì 15 e sabato 16 dicembre 2023 e  venerdì 12 e sabato 13  – venerdì 26 e sabato 27 gennaio 2024.
Di cosa tratta la didattica?
Sono tre moduli. Il primo è “Inquadramento generale: mercato, impianto fotovoltaico e funzionamento, elementi di progettazione”, il secondo “Impianti domestici e impianti industriali” e, indine, il terzo modulo “Utility scale, mercato elettrico e incentivi per il fotovoltaico”.
Quali sono le competenze da avere già?
Il Master intende trasferire competenze specialistiche riguardo gli aspetti più rilevanti del mercato del solare: dalle principali componenti e specifiche tecniche di un impianto domestico o industriale alla sua configurazione, dall’iter burocratico-amministrativo per la realizzazione, alla gestione, monitoraggio e manutenzione, ma anche le opportunità derivanti dal PNRR e gli incentivi a disposizione. Per questo è richiesto un Diploma perito tecnico, elettrico o laurea in ingegneria, economia, architettura.
Quali sono gli sbocchi occupazionali?
Sono ampi, soprattutto perché il settore, in forte espansione, registra una carenza costante di figure professionali da poter inserire nel proprio organico, si va dai tecnici e maestranze, ai progettisti, installatori, esperti per la gestione degli iter burocratici e amministrativi.
Come si accede?
Il Master è a numero chiuso. É possibile iscriversi online dal sito 24orebs.com o via e-mail inviando la scheda di iscrizione a iscrizioni@24orebs.com, specificando nell’oggetto “iscrizione a…”, seguito dal titolo dell’iniziativa prescelta. Per i soci di Italia Solare è previsto uno sconto del 40%
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/11/09/ef-solare-italia-rallentamento-normativo-crea-dubbi-ritarda-investimenti/,"LEGGI & ATTI,MERCATI & POLITICHE,POLITICA,SVILUPPI DI MERCATO,ITALIA",SERGIO MATALUCCI,"NOVEMBRE 9, 2023","EF Solare Italia: rallentamento normativo crea dubbi, ritarda investimenti","EF Solare Italia dice che, complici anche le tensioni geopolitiche, la pubblicazione di diversi provvedimenti, dal recepimento della RED 2 alle misure del Piano Nazione di Ripresa e Resilienza (PNRR) , sono slittati nel tempo, lasciando spazi di incertezza sulle prospettive di crescita del settore.
“Il sistema (energetico) è destinato a diventare sempre più complesso e richiede una transizione dal vecchio al nuovo che non può permettersi errori, per garantire la sicurezza del sistema elettrico,” ha detto Mariuccia Barresi, Head of Regulatory Affairs di EF Solare Italia.
Barresi chiede di completare in tempi brevi il quadro normativo, in modo da rendere più sicuri e rapidi i processi d’investimento, non solo in solare.
“Diventa un fattore strategico sviluppare l’infrastruttura di rete elettrica e la flessibilità del sistema al fine di garantire, anche attraverso i meccanismi di storage, una gestione efficiente e sicura dei flussi elettrici e l’accesso alle connessioni,” ha detto la responsabile Affari regolamentari dell’operatore fotovoltaico con una capacità installata di oltre 1 gigawatt tra Italia e Spagna.
Realizzare il modello di mercato basato sulle rinnovabili, secondo Barresi, è necessario per rispettare gli obiettivi di decarbonizzazione del PNRR.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
