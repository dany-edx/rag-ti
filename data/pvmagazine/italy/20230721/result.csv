url,tag,author,updated_date,title,contents
https://www.pv-magazine.it/2023/07/21/testo-unico-sulle-autorizzazioni-fer-arriva-la-proroga-del-governo-meloni/,"LEGGI & ATTI,MERCATI & POLITICHE,POLITICA,ITALIA",SERGIO MATALUCCI,"LUGLIO 21, 2023","Testo unico sulle autorizzazioni FER, arriva la proroga del governo Meloni","Il Consiglio dei Ministri ha approvato una proroga, da sedici a ventiquattro mesi, delle disposizioni all’articolo 26, comma 4 della legge 5 agosto 2022, n. 118 (legge annuale per il mercato e la concorrenza 2021) che prevede l’adozione di uno o più decreti legislativi in materia di fonti energetiche rinnovabili.
“La proroga si è resa necessaria per consentire al Governo di disporre dello spazio temporale utile per tener conto della nuova disciplina eurounitaria in materia di fonti rinnovabili”, ha scritto il Governo.
La legge concorrenza varata dal governo Draghi prevede che il governo adotti un testo unico per il riordino della normativa sulle autorizzazioni degli impianti rinnovabili entro agosto 2023. Il termine è stato già spostato a fine 2023 dalla legge Milleproroghe del governo Meloni.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/21/due-comuni-della-basilicata-interessati-a-due-nuove-installazioni/,"BANDI E ASTE,MERCATI & POLITICHE,BASILICATA,FRIULI-VENEZIA GIULIA,ITALIA",SERGIO MATALUCCI,"LUGLIO 21, 2023",Due comuni della Basilicata interessati a due nuove installazioni,"Il comune di Sarconi (Potenza) ha pubblicato un avviso di manifestazione d’interesse per selezionare un’impresa che installi un impianto fotovoltaico sulla copertura del centro di aggregazione giovanile. Gli operatori interessati possono presentare la propria candidatura per l’eventuale successiva procedura negoziata entro le 12 del 26 luglio.
Il comune di Nova Siri (Matera) ha indetto una gara d’appalto con un importo da quasi 7,5 milioni per gli interventi di efficientamento e rendimento energetico, riqualificazione tecnologica e gestione degli impianti di illuminazione pubblica. Procedura aperta fino al 7 agosto.
L’Unione dei Comuni della Grecia Salentina ha dato notizia di un gara per la predisposizione dei nuovi spazi da adibire al servizio di mensa scolastica nel comune di Corigliano d’Otranto. Il totale dell’appalto è di oltre 350.000 euro. Le offerte devono pervenire entro lunedì 24 luglio.
CAFC Acque del Friuli ha avviato una indagine di mercato meramente esplorativa, volta all’individuazione di operatori per la realizzazione di un impianto fotovoltaico da 270 kW presso la centrale acquedotto di Rive d’Arcano – Giavons. L’importo complessivo presunto del contratto ammonta ad € 842.550. Le domande devono arrivare entro il 31 luglio.
Il ministero degli Affari esteri ha pubblicato due annunci di gare d’appalto internazionale per l’installazione di impianti fotovoltaici: uno sull’MVM Dome (Budapest), il secondo in Albania.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/21/leuropa-fa-incetta-di-pannelli-solari-cinesi-mentre-le-importazioni-superano-le-installazioni/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,CINA,EUROPA OCCIDENTALE,ITALIA,PAESI BASSI",SERGIO MATALUCCI,"LUGLIO 21, 2023",L’Europa fa incetta di pannelli solari cinesi mentre le importazioni superano le installazioni,"I pannelli solari fotovoltaici di produzione cinese si stanno accumulando nei magazzini europei, con circa 40 gigawatt di capacità attualmente in stoccaggio, la stessa quantità installata in tutto il continente nel 2022. Questi pannelli solari in stoccaggio hanno un valore di circa 7 miliardi di euro, ha spiegato Rystad Energy che prevede 100 GWdc di capacità solare in accumulo entro la fine del 2023.
“La spesa europea per le importazioni di energia solare è quasi quadruplicata negli ultimi cinque anni, passando da 5,5 miliardi di euro nel 2018 a oltre 20 miliardi di euro lo scorso anno, mentre la fonte di approvvigionamento è diventata sempre più concentrata. Ben 18,5 miliardi di euro, pari al 91% di tutta la spesa per le importazioni di fotovoltaico, sono stati spesi per prodotti cinesi”, ha detto la società di ricerca energetica e business intelligence norvegese, aggiungendo che i pannelli prodotti in Cina spesso costano meno di due terzi della capacità produttiva europea.
Le importazioni di gennaio sono aumentate del 17% rispetto al 2022, febbraio del 22%, marzo del 51%, aprile del 16% e maggio del 6% rispetto allo scorso anno. “Se gli attuali livelli di importazione si mantengono, il 2023 sarà un anno da record per le importazioni e le scorte. Le importazioni annuali dovrebbero raggiungere i 120 GWdc, superando di gran lunga le installazioni di capacità previste di 63 GWdc”.
Dal 2021 al 2022, la quantità di moduli solari cinesi importati dai Paesi europei è aumentata del 112%, raggiungendo circa 87 GWdc. I Paesi Bassi sono stati i principali importatori di fotovoltaico cinese nel 2022, con quasi 45 GWdc da soli, più di dieci volte la quantità di pannelli installati a livello nazionale nel corso dell’anno. Anche Spagna, Germania e Francia hanno importato dalla Cina più pannelli di quanti ne abbiano installati da qualsiasi fonte.
“A giudicare dal mercato del 2023 ad oggi, prevediamo che le importazioni cinesi aumenteranno del 38% all’anno e raggiungeranno i 120 GWdc. Mentre le installazioni guadagneranno slancio – con un salto del 57% rispetto all’anno scorso per raggiungere circa 63 GWdc”, ha detto Rystad Energy.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/21/servizio-ricerca-di-lavoro-nel-fotovoltaico-sedicesima-edizione/,"MERCATI & POLITICHE,SVILUPPI DI MERCATO,EMILIA-ROMAGNA,ITALIA,LOMBARDIA",LARA MORANDOTTI,"LUGLIO 21, 2023",Servizio ricerca di lavoro nel fotovoltaico: sedicesima edizione,"EdiliziAcrobatica cerca per la divisione Energy Acrobatica due risorse per il ruolo di progettista fotovoltaico senior.  A supporto della divisione Fotovoltaico, si occuperanno principalmente della realizzazione di impianti fotovoltaici sul mercato residenziale e industriale.
Per gli uffici di Milano, Engie cerca un grid connection specialist da inserire nel dipartimento Engineering della Global Business Unit Renewables. La risorsa sarà responsabile dell’intero processo di connessione alla rete con il TSO o il DSO, dalla richiesta di connessione alla rete alla messa in servizio dell’impianto e seguirà tutti gli aspetti di connessione relativi ai progetti italiani da fonti rinnovabili quali fotovoltaici, eolici e di accumulo di batterie.
Eco Energia di Castel Guelfo di Bologna cerca un elettricista settore fotovoltaico. Il candidato sarà inserito all’interno dell’ufficio tecnico e svolgerà in autonomia diverse attività, tra cui manutenzioni elettriche su impianti fotovoltaici civili/industriali, gestione e pianificazione degli interventi di assistenza e gestione delle maestranze presenti in cantiere.
Centrica Business Solutions cerca a Milano un solar project manager da inserire nel Dipartimento Project & Construction per la gestione di progetti relativi alla realizzazione di impianti fotovoltaici. Si richiedono ottime doti relazionali e capacità di interagire costantemente con l’area Sales.
Renantis erca a Milano un grid connections manager onshore. Sarà responsabile degli aspetti tecnici, normativi e di connessione dell’ambito di ingegneria elettrica dei progetti e dovrà identificare e risolvere i problemi, inclusa l’identificazione di opportunità per ridurre i costi e minimizzare gli impatti ambientali.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/21/umbria-lancia-manifestazione-di-interesse-per-produzione-di-idrogeno-verde-in-aree-industriali-dismesse/,"IDROGENO,STOCCAGGIO,ITALIA,UMBRIA",SERGIO MATALUCCI,"LUGLIO 21, 2023",Umbria lancia manifestazione di interesse per produzione di idrogeno verde in aree industriali dismesse,"La regione Umbria ha lanciato la Manifestazione di Interesse per la produzione di idrogeno verde in aree industriali dismesse. L’invito a partecipare si estende a cittadini, imprese, enti privati ed associazioni.
“La manifestazione di interesse permetterà di effettuare una quantificazione economica dei soggetti disposti ad investire, in forma singola o associata, nelle aree industriali dismesse nel territorio regionale”, ha scritto la regione.
Le proposte devono essere inviate entro il 21 settembre a mezzogiorno.
I proponenti dovranno descrivere le attività economiche del proponente, il sito industriale dismesso individuato per la realizzazione del progetto, il progetto per cui si intende inviare manifestazione, specificando l’utilizzo finale dell’idrogeno verde prodotto. I proponenti dovranno anche fornire una quantificazione economica delle spese previste e una descrizione delle ripercussioni positive del progetto.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/21/commissione-europea-approva-supporto-da-895-milioni-a-3sun/,"INDUSTRIA & FORNITORI,LEGGI & ATTI,MERCATI & POLITICHE,MODULI,POLITICA,ITALIA,SICILIA",SERGIO MATALUCCI,"LUGLIO 21, 2023","Commissione europea approva supporto da 89,5 milioni a 3Sun","La Commissione europea ha approvato, in base alle norme sugli aiuti di Stato dell’UE, il pacchetto da 89,5 milioni messo a disposizione dall’Italia attraverso il Fondo di ripresa e resilienza per sostenere l’espansione dell’impianto di pannelli solari di 3Sun a Catania. Lo ha scritto la stessa Commissione venerdì.
La Commissione ha valutato la misura italiana alla luce delle norme dell’UE in materia di aiuti di Stato, in particolare dell’articolo 107, paragrafo 3, lettera a), del trattato sul funzionamento dell’Unione europea, che consente agli Stati membri di concedere aiuti destinati a favorire lo sviluppo economico delle regioni con tenore di vita “anormalmente basso” o con alti livelli di disoccupazione.
“Questa misura da 89,5 milioni di euro consente all’Italia di sostenere l’espansione dell’impianto di pannelli solari di 3Sun a Catania, contribuendo allo sviluppo regionale e alla competitività di quest’area. Finanziata dallo Strumento per la ripresa e la resilienza, questa misura di aiuto contribuirà alla transizione europea, limitando al contempo le possibili distorsioni della concorrenza”, ha detto ieri Margrethe Vestager, Vicepresidente esecutivo responsabile della politica di concorrenza.
Il progetto espanderà la capacità annuale dell’impianto esistente di 3Sun da 200 MW a oltre 3 GW.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/21/linstallatore-spiega-limpianto-fotovoltaico-per-il-comune-di-cava-detirreni/,"INDUSTRIA & FORNITORI,INSTALLAZIONI E IMPIANTI,INVERTER,MODULI,CAMPANIA,ITALIA",LARA MORANDOTTI,"LUGLIO 21, 2023",L’installatore spiega l’impianto fotovoltaico per il Comune di Cava de’Tirreni,"Sulla copertura dell’unità operativa sede del cantiere del ramo di Igiene Ambientale del Comune di Cava de’Tirreni, in provincia di Salerno, è stato installato da Metellia Servizi un impianto fotovoltaico grid-connected dalla potenza di 60 kW.
“L’impianto funzionerà in parallelo alla rete di distribuzione dell’energia elettrica e l’energia che produce potrà essere autoconsumata dalla società per coprire il proprio fabbisogno energetico, canalizzata in sistema di accumulo a batterie di litio da 42 kWh o ceduta alla rete in presenza di energia in esubero rispetto all’assorbimento ed alla capacità di accumulo delle batterie impiegate”, ha spiegato a pv magazine Italia Metellia.
L’impianto è composto da 150 pannelli monocristallini e 3 inverter con capacità 13,5 kWh, potenza 7 kW di picco e 5 kW continui. Inoltre, il sistema è dotato di un software di gestione per l’ottimizzazione della performance.
Dalle parole del Sindaco di Cava de’Tirreni, Vincenzo Servalli, c’è aria di Comunità Energetica. “L’intervento di Metellia è in perfetta armonia con le progettualità dell’Amministrazione comunale improntate a innovazione, ecologia e ambiente e inclusione. La scelta di Metellia per l’investimento che abbiamo presentato è un primo passo che potrà costituire il nucleo portante di una potenziale comunità energetica come riferito dall’Amministratore Unico”.
“Nell’attualità che stiamo vivendo è importante raccontare piccoli e grandi impianti realizzati per privati e per comunità, dal Nord al Sud per comprendere come la direzione verso il fotovoltaico sia netta e ben tracciata”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
