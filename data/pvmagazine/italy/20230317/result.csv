url,tag,author,updated_date,title,contents
https://www.pv-magazine.it/2023/03/17/friuli-venezia-giulia-pubblica-bando-per-impianti-fotovoltaici-nei-condomini/,"BANDI E ASTE,MERCATI & POLITICHE,FRIULI-VENEZIA GIULIA,ITALIA,LAZIO",SERGIO MATALUCCI,"MARZO 17, 2023",Friuli Venezia Giulia pubblica bando per impianti fotovoltaici nei condomini,"La Giunta regionale del Friuli Venezia Giulia ha approvato il bando per i contributi a fondo perduto per l’installazione di impianti fotovoltaici, accumulatori e solari termici a servizio dei condomini. Il provvedimento è sostenuto dallo stanziamento di 100 milioni di euro.
Il Consorzio Autostrade Italiane Energia (CAIE) ha pubblicato su Gazzetta Ufficiale un bando di gara per la fornitura di energia elettrica e servizi associati, per un ammontare annuo fino a 300 GWh su territorio nazionale, dal 01/01/2024 al 31/12/2024.
Aeroporti di Roma ha lanciato una gara europea a procedura telematica per la realizzazione di pensiline con impianto fotovoltaico presso i parcheggi per un valore stimato di 16,5 milioni di euro. Apertura delle offerte fino al 17 aprile. 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/17/lipersemplificazione-delle-autorizzazioni-puo-implicare-problemi-di-finanziamento-dei-progetti/,"FINANZA,LEGGI & ATTI,MERCATI & POLITICHE,POLITICA,SVILUPPI DI MERCATO,ITALIA",SERGIO MATALUCCI,"MARZO 17, 2023","Autorizzazioni, avvocato del solare: buon 2022, migliore 2023","La ripartenza degli impianti a energie rinnovabili grazie al raggiungimento della grid parity, l’interesse crescente per l’agrivoltaico, per la realizzazione di sistemi di accumulo abbinati agli impianti fotovoltaici e, nell’ultimo periodo, lo sviluppo di impianti galleggianti su bacini interni sono i trend principali di questi ultimi mesi, spiega l’avvocato Andrea Sticchi Damiani a pv magazine Italia.
Sticchi Damiani accoglie con favore le novità derivanti dal DL Semplificazioni, ma sottolinea che potrebbero rimanere complessità anche per gli impianti su area industriale. 
“Con la liberalizzazione in area industriale che sembrerebbe non prevedere limite da potenza, il problema sarà sul lato finanziario. Il tema è che l’iper-semplificazione può implicare problemi ad ottenere il finanziamento delle banche. Quindi mi aspetto che anche questi impianti richiederanno titoli autorizzativi, magari con qualche formula innovativa, come ad esempio è stato previsto per la Procedura semplificata (PAS), oggi soggetta a pubblicazione a seguito delle modifiche apportate dal dl 13/2023″, dice Andrea Sticchi Damiani.
La tipica autorizzazione unica o PAUR erano più convincenti per le banche, ma la situazione sta cambiando, spiega l’avvocato. 
“Le PAS, a seguito delle modifiche di recente introduzione, hanno un rinnovato appeal per gli operatori che stanno guardando con maggiore interesse alle aree idonee, intesi quali siti in cui utilizzare lo strumento semplificato della PAS entro certi parametri.”
Positiva anche l’attribuzione della Valutazione di impatto ambientale (VIA) al Ministero dell’Ambiente e della Sicurezza Energetica (MASE) per impianti fotovoltaici sopra i 10 MW e l’introduzione delle aree idonee. “Questo meccanismo ha consentito di superare i pareri negativi delle autorità competenti in materia paesaggio”.
Gli sviluppi positivi non implicano però un superamento completo delle complessità autorizzative.
“Sono stati rilasciate autorizzazioni importanti a livello ambientale, ma credo che il grosso sia ancora da fare soprattutto a livello locale per ottenere l’Autorizzazione unica (AU) regionale. Personalmente ho assistito operatori per ormai quasi 2 GW di impianti autorizzati, ma credo che per almeno 3-4 anni dovranno essere conclusi importanti iter.”
In generale, secondo Sticchi Damiani, le principali difficoltà dell’autorizzazione di nuovi impianti sono dovute all’ostracismo di alcuni enti locali o soggetti terzi che spesso impugnano titoli rilasciati. In questo quadro, il Giudice Amministrativo sta compiendo un’opera di chiarimento al fine di limitare il ricorso di terzi a impugnazioni dal carattere strumentale.
“Le misure di accelerazione ora iniziano a dare i loro primi frutti autorizzativi. Quest’anno sarà meglio dell’anno scorso”.
L’avvocato rileva anche che le differenze locali stanno diminuendo.
“In una prima fase, le Regioni che, nella mia esperienza, hanno dimostrato un atteggiamento virtuoso sono state il Lazio e la Sicilia, regioni nelle quali ho assistito operatori per l’ottenimento di circa 1 GW di autorizzazioni. Un atteggiamento ostile, invece, è stato assunto dalle province pugliesi e solo recentemente, grazie alle novità normative, stiamo ottenendo i primi titoli per grandi impianti. L’ultimo che ho assistito ha ottenuto una VIA favorevole per 100 MW”, dice Sticchi Damiani.
Sottolinea infine che diversi operatori sono interessati a progetti agrivoltaici e, nell’ultimo periodo, si è sviluppato un interesse per il fotovoltaico galleggiante.
Nel primo caso Sticchi Damiani chiede un intervento normativo per una maggiore chiarezza sui presupposti dei progetti agrivoltaici, mentre la seconda ipotesi consente, per altra via, di superare la criticità di consumo del suolo che spesso viene opposta negli iter autorizzativi
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/17/aeg-presenta-batteria-residenziale-ad-alta-tensione/,"BATTERIE,INSTALLAZIONI E IMPIANTI,TECNOLOGIA E SCIENZA,GERMANIA,ITALIA",LARA MORANDOTTI,"MARZO 17, 2023",AEG presenta batteria residenziale ad alta tensione,"La nuova batteria ad alta tensione per applicazioni residenziali e commerciali è stata lanciata questa settimana da AEG alla fiera Solar Solutions di Amsterdam.
“La batteria ad alta tensione AEG è adatta per sistemi con una tensione di sistema massima di 1500 V cc”, ha dichiarato un portavoce dell’azienda a pv magazine . “Consentendo il collegamento di un massimo di quattro batterie in parallelo, offre la massima flessibilità di progettazione per impianti solari con accumulo di energia e garantisce la possibilità di coprire il fabbisogno di piccoli impianti residenziali fino a impianti di dimensioni commerciali.”
Il fornitore tedesco di apparecchiature elettriche offre i nuovi prodotti in due versioni, con rispettive capacità nominali di 10 kWh e 15 kWh. Il dispositivo più piccolo misura 971 mm x 654 mm x 227 mm e pesa 105 kg e presenta una tensione nominale di 268,8 V, un intervallo di tensione di 235,2-294 V e una tensione di carica di 240 V.
La batteria più grande misura 1.205 mm x 654 mm x 227 mm e pesa 143 kg e ha una tensione nominale di 384 V, un intervallo di tensione di 336-420 V e una tensione di carica di 420 V.
Le nuove batterie sono classificate IP65 e vengono fornite con una garanzia di 10 anni. Secondo quanto riferito, hanno un ciclo di vita di oltre 6.000 cicli. “La batteria è progettata per uso interno grazie al suo design elegante e alle dimensioni compatte”, ha affermato il portavoce. “Come soluzione plug-and-play autonoma con una struttura robusta garantita fino a 6000 cicli o 10 anni, a seconda dell’evento che si verifica per primo”.
AEG attualmente distribuisce la sua batteria ad alta tensione in Belgio, Paesi Bassi e Lussemburgo e in alcuni paesi dell’Europa orientale. Tuttavia, ha affermato che i dispositivi sono certificati per tutte le principali giurisdizioni europee.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/17/baywa-conclude-finanziamento-per-parco-da-53-mw-a-tarquinia/,"INSTALLAZIONI E IMPIANTI,SVILUPPI DI MERCATO,ITALIA,LAZIO",SERGIO MATALUCCI,"MARZO 17, 2023",BayWa conclude finanziamento per parco solare da 53 MW a Tarquinia,"Il gruppo tedesco BayWa e la banca connazionale NORD/LB Norddeutsche Landesbank hanno concluso il finanziamento del parco solare di Tarquinia (Viterbo) per un importo di 55,8 milioni di euro. “È la prima volta che viene attuato un finanziamento strutturato per un parco solare di BayWa r.e. in Italia,” ha detto la società di Monaco di Baviera.
BayWa sarà responsabile di tutte le fasi del progetto, dalla pianificazione e costruzione alla manutenzione e gestione operativa del parco solare di Tarquinia.
L’inizio della costruzione del parco solare da 53 MW è previsto per i prossimi mesi.
“L’Italia si è sempre distinta a livello europeo nell’espansione delle energie rinnovabili e ha un enorme potenziale che sta attirando l’interesse di un numero crescente di investitori,” ha commentato Alessandra Toschi, Amministratore Delegato di BayWa r.e. Progetti.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/17/azienda-pugliese-di-trattamento-dei-rifiuti-installa-impianto-fotovoltaico-da-1-mw/,"INSTALLAZIONI E IMPIANTI,INVERTER,ITALIA,PUGLIA",LARA MORANDOTTI,"MARZO 17, 2023",Azienda pugliese di trattamento dei rifiuti installa impianto fotovoltaico da 1 MW,"Maia Rigenera che opera nel settore di trattamento dei rifiuti organici ha deciso, per migliorare il processo industriale del suo stabilimento di Lucera, in provincia di Foggia, di installare un impianto fotovoltaico da 1 MW. Per farlo si è rivolta a Fortore Energia, azienda attiva da oltre 20 anni nel settore delle rinnovabili e con più di 400 MW di impianti installati.
La partnership tra l’installatore e il produttore di inverter SMA è oramai consolidata, motivo per cui sono stati connessi nove inverter Sunny Tripower CORE2 da 110 kW e un inverter STP 50-41 CORE-1. Gli inverter sono risultati idonei ad essere installati su una superficie ampia e permettono di gestire l’impianto in diverse porzioni, secondo quanto comunicato dall’azienda.
L’installazione è stata completata in circa sei mesi e si stima che durante il periodo estivo l’impianto riesca a soddisfare il 100% del fabbisogno giornaliero del centro di smaltimento di rifiuti, pari appunto a circa 1 MWh.
Grazie alla soluzione per il monitoraggio SMA Data Manager M è possibile controllare e analizzare la produzione anche da remoto. Per far fronte alle problematiche della rete locale di distribuzione in media tensione l’impianto è stato realizzato e configurato ad “immissione zero” in modo da non impattare sulla rete modulando la produzione ai fabbisogni dello stabilimento.

I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/17/la-portoghese-greenvolt-entra-nel-mercato-fotovoltaico-italiano/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,PORTOGALLO",LARA MORANDOTTI,"MARZO 17, 2023",La portoghese Greenvolt entra nel mercato fotovoltaico italiano,"Greenvolt, azienda portoghese attiva nella promozione di progetti di energia rinnovabile, ha acquisito il 37,3% di Solarelit, una pietra miliare del suo percorso di espansione in Europa poiché la fa entrare nel mercato italiano. Soltanto la settimana scorsa aveva annunciato l’entrata nel mercato greco grazie alla collaborazione con il gruppo Globalsat-Teleunicom.
L’accordo è stato raggiunto attraverso Greenvolt Next Holding, la sub-holding per la generazione distribuita del Gruppo Greenvolt. Tale operazione porta a sei il numero di paesi in cui è presente: Portogallo, Spagna, Polonia, Germania, Grecia e Italia.
“Il mercato italiano presenta per noi grandi opportunità di crescita. Con l’acquisizione di una posizione nel capitale di Solarelit, porteremo la nostra esperienza nel segmento della generazione distribuita nel cluster imprenditoriale lombardo. Siamo fiduciosi che l’ampia portata di Solarelit powered by Greenvolt ci darà la possibilità di espanderci in tutta Italia e crescere nella regione del Mediterraneo”, ha dichiarato João Manso Neto, ceo del Gruppo Greenvolt.
Andrea Faini, Managing Partner di Solarelit, ha spiegato: “Vogliamo soddisfare le crescenti esigenze delle aziende italiane di autoconsumo fornendo soluzioni senza la necessità di un investimento iniziale, con la conseguenza di una significativa riduzione dei costi energetici. Si tratta di uno strumento importante per migliorare la competitività delle imprese e dell’economia italiana, oltre a contribuire all’importante transizione energetica”.
Ad oggi, l’azienda dispone di oltre 100 MW di produzione di energia da fonte  solare e offre un servizio “chiavi in mano”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
