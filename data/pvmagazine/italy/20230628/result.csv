url,tag,author,updated_date,title,contents
https://www.pv-magazine.it/2023/06/28/insolight-completa-un-impianto-fotovoltaico-in-azienda-agricola-di-lamponi/,"INSTALLAZIONI E IMPIANTI,TECNOLOGIA E SCIENZA,EUROPA OCCIDENTALE,SVIZZERA",VALERIE THOMPSON,"GIUGNO 28, 2023",Insolight completa un impianto fotovoltaico in azienda agricola di lamponi,"La startup svizzera Insolight ha installato un impianto fotovoltaico di 2.600 m2 in una fattoria di lamponi di proprietà di Bioschmid Gmbh, un operatore agricolo “biologico” di Lucerna.
L’impianto da 160 kW è dotato di 800 moduli bifacciali PERC e di un inverter del produttore cinese Huawei. L’impianto comprende anche uno schermo riflettente regolabile progettato da Insolight e posizionato tra i moduli e le colture, un sistema di controllo e algoritmi di tracciamento.
L’azienda ha dichiarato di aver progettato il sistema in modo sistematico per favorire l’attività agricola.
“Parametri come la copertura delle celle solari, l’altezza e l’inclinazione della struttura sono stati progettati sulla base di simulazioni per fornire la quantità di luce di cui i lamponi hanno effettivamente bisogno”, ha dichiarato Mathieu Ackermann, CTO di Insolight. “Il nostro schermo ombreggiante dinamico, pilotato sulla base del feedback dei sensori e dei nostri algoritmi, fornisce un’ombreggiatura supplementare durante le ondate di calore e protegge la coltura dalle gelate in primavera”.
L’impianto pilota sarà monitorato nei prossimi tre anni, con particolare attenzione agli aspetti agricoli. L’Università di Scienze Applicate di Berna misurerà le prestazioni del fotovoltaico.
L’Ufficio federale dell’energia sostiene l’impianto agrovoltaico Bioschmid attraverso il programma P+D (acronimo di pilot and demonstration). Altri sostenitori del progetto sono il Cantone di Lucerna (Swisslos), la Fondation sur la Croix, la Fondazione Valery e i fornitori di sistemi coinvolti.
Il sistema venderà l’energia prodotta alla rete. Tuttavia, non sono stati resi noti i dettagli sul costo livellato dell’elettricità o sulla spesa di capitale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/28/sussidi-o-standard-per-le-importazioni-di-pannelli-la-richiesta-di-3sun-allunione-europea/,"FINANZA,INDUSTRIA & FORNITORI,INSTALLAZIONI E IMPIANTI,LEGGI & ATTI,MERCATI & POLITICHE,MODULI,POLITICA,SVILUPPI DI MERCATO,ITALIA,SICILIA",SERGIO MATALUCCI,"GIUGNO 28, 2023",Sussidi o standard per le importazioni di pannelli: la richiesta di 3SUN all’Unione europea,"La costruzione della fabbrica di Catania sta procedendo in linea con le tempistiche comunicate in passato, dice Eliano Russo, responsabile 3Sun Gigafactory, a pv magazine Italia.
“A luglio 2024 raggiungeremo la piena capacità produttiva di 3 GW che ci porterà ad essere la più grande fabbrica in Europa per la produzione di celle e moduli solari”, ha detto Russo.
Come suggerito dal caso della 3Sun Gigafactory, rafforzare le catene di forniture locali e accelerare la rilocalizzazione della filiera solare in Europa è possibile. La società suggerisce che, il reshoring, sarebbe facilitato da un intervento economico da parte di Paesi membri e Unione Europea. Questo per aumentare la competitività dei prodotti europei. In alternativa, l’aumento della capacità produttiva può avvenire attraverso l’introduzione di standard, di condizioni per l’importazione, dice Russo.
Sussidi all’industria fotovoltaica europea
La prima soluzione prevede che la Commissione Europea e gli Stati membri coprano il differenziale competitivo tra la “nascente industria europea” e la consolidata industria cinese per permettere ai prodotti interni di essere collocati sul mercato a prezzi in linea con quelli offerti dai competitor.
“Sussidi temporanei che renderebbero più facile sia l’implementazione di nuovi investimenti che la ricostruzione delle competenze necessarie, due elementi che riteniamo imprescindibili”, commenta Russo.
Secondo il responsabile 3Sun Gigafactory, rilocalizzare la filiera PV in Europa offrirebbe ai consumatori europei prezzi allineati con quelli offerti dai player asiatici sul mercato globale, permettendo anche la creazione di centinaia di migliaia di posti di lavoro.
Russo sottolinea che il mercato cinese è nato da anni di sussidi elargiti dal governo. “In tutto il resto del mondo abbiamo sfruttato questa condizione per comprare prodotti al più basso prezzo possibile, senza considerare il costo che stavamo accettando. Oggi il contesto è cambiato rispetto a 10 anni fa: i recenti avvenimenti, tra pandemie e guerre, ci hanno mostrato quanto fragili siano il nostro sistema energetico e le catene di fornitura globali”.
Seconda possibile strategia: standard
La seconda soluzione prevede invece l’introduzione di standard, ad esempio in termini di local content, carbon footprint e circolarità.
“Questi permetterebbero di proteggere i prodotti europei dalla competizione dei player cinesi, comportando però chiaramente un incremento dei costi per i clienti finali”.
Enel e 3Sun chiedono la definizione di regole che chiariscano il quadro normativo (e commerciale), così da fornire agli investitori gli strumenti per avviare e realizzare gli impianti che garantiranno la rilocalizzazione della filiera fotovoltaica e, in generale, l’indipendenza energetica europea.
Secondo Russo, il ramp-up della produzione cinese richiede infatti un’accelerazione della rilocalizzazione dell’industria del fotovoltaico in Europa, per evitare che i problemi derivanti dalla dipendenza da fornitori esteri, come quelli originati oggi dal gas russo, possano ripetersi in futuro, quando il peso del solare sarà sempre più rilevante sul totale dell’energia prodotta in Europa.
“Il continente asiatico guida il settore manifatturiero fotovoltaico, così come avviene per numerosi altri settori industriali, da più di un decennio. Oggi aumenta la sua capacità produttiva così come aumenta la fame di fotovoltaico: secondo le stime del World Energy Outlook 2022 dell’IEA (scenario Net Zero), la capacità globale installata si sestuplicherà da qui al 2030, passando da 892 GW del 2021 a 5052 GW nel 2030. Inoltre, sempre secondo la stessa fonte, tra il 2030 e il 2050 verranno costruiti nuovi impianti fotovoltaici per una capacità addizionale di 10,4 TW. Il mercato c’è e noi in Europa possiamo competere facendo leva su fattori distintivi legati a sostenibilità, efficienza, performance, qualità, automazione e digitalizzazione”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/28/i-prezzi-dei-moduli-solari-in-cina-continuano-a-scendere/,"INDUSTRIA & FORNITORI,MERCATI & POLITICHE,MODULI,SVILUPPI DI MERCATO,CINA,WORLD",PV MAGAZINE,"GIUGNO 28, 2023",I prezzi dei moduli solari in Cina continuano a scendere,"Il Chinese Module Marker (CMM), la valutazione di riferimento dell’OPIS per i moduli provenienti dalla Cina, è sceso a 0,173 dollari per W, raggiungendo per la quarta settimana consecutiva il valore più basso di sempre secondo i dati OPIS. All’indomani di Intersolar Europe, il mercato deve fare i conti con i chiari segnali di un eccesso di offerta di moduli nella regione e con il fatto che i prezzi del polisilicio cinese a monte sono molto vicini al loro minimo.
Il crollo dell’11,73% da una settimana all’altra è anche un record, essendo il più grande calo percentuale di sempre del CMM.
Questo dato arriva mentre i contatti OPIS, durante e dopo Intersolar, hanno evidenziato quasi all’unanimità che i prezzi stanno scendendo rapidamente e pesantemente. La maggior parte ha visto prezzi nella fascia 0,170-0,175 $/W, con cifre fino a 0,150 $/W. Alcuni non hanno condiviso i prezzi per valutare l’entità del calo.

Con un’analoga unanimità, gli operatori del mercato hanno anche lamentato l’eccesso di scorte di moduli in Europa, il cui valore è in calo e che limita ulteriori spedizioni. Secondo un rapporto di SolarPower Europe, nel 2022 l’Europa ha installato la cifra record di 46,1 GW di energia solare. Ma l’anno scorso sono stati spediti in Europa circa 85 GW di moduli, mentre il resto è finito in magazzini di proprietà di aziende cinesi in tutta Europa, secondo un veterano del mercato.
Dato che questi moduli rappresentano i prezzi del 2022, molto più alti di quelli attuali, è meglio venderli ora, prima che i prezzi scendano ulteriormente e le aziende rischino di perdere ancora di più, ha aggiunto l’esperto.
In un continente lontano dall’Europa, i prezzi del polisilicio cinese sono crollati a 63,5 CNY (8,84 $) /kg, sulla soglia dei 60 CNY/kg che i contatti OPIS considerano generalmente il costo del materiale. È “opinione comune” che questo mercato si trovi ora in una situazione di sovraccapacità, ha dichiarato una fonte, che ha aggiunto che i produttori cinesi di primo livello hanno da soli più di 100.000 MT di polisilicio in stock.
In prospettiva, alla luce di questi fattori ribassisti, si prevede che i prezzi dei moduli continueranno a scendere, e una fonte si aspetta che si stabilizzino nel prossimo trimestre, dopo che i segmenti del polisilicio e dei wafer avranno raggiunto il loro costo di cassa.
OPIS, una società di Dow Jones, fornisce prezzi energetici, notizie, dati e analisi su benzina, gasolio, jet fuel, GPL/NGL, carbone, metalli e prodotti chimici, oltre a combustibili rinnovabili e materie prime ambientali. Nel 2022 ha acquisito i dati sui prezzi dal Singapore Solar Exchange e ora pubblica l’OPIS APAC Solar Weekly Report.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/28/design-fattore-distintivo-della-pergola-fotovoltaica-con-accumulo-di-giulio-barbieri/,"COMPONENTISTICA PER MONTAGGIO,INDUSTRIA & FORNITORI,INSTALLAZIONI E IMPIANTI,INVERTER,SVILUPPI DI MERCATO,EMILIA-ROMAGNA,ITALIA",LARA MORANDOTTI,"GIUGNO 28, 2023",Design fattore distintivo della pergola fotovoltaica con accumulo di Giulio Barbieri,"Offerta sul mercato dalla Giulio Barbieri di Ferrara, Eclettica Solar Power è una pergola fotovoltaica isotermica, impermeabile e resistente al carico neve, descritta dal produttore come una “nuova sintesi per rispondere ad una crescente e inarrestabile sensibilità green, unita alla ricerca di un comfort ambientale, termico e visivo che appaga tutti i sensi”.
Eclettica Solar Power è una pergola dotata di impianto fotovoltaico da 3,06 kW, 4,08 kW o 5,10 kW con accumulo di energia,con rispettivamente 6, 8 e 10 moduli fotovoltaici monocristallini ad alta efficienza da 132 celle half cut  / BBO 500-510 Wp prodotti dall’azienda europea Bisol.
L’impianto fotovoltaico ha la possibilità di installare uno o due pacchi batterie per l’accumulo di energia e di fruire di un contratto GSE di tipo “ritiro dedicato”: il Gestore pagherà l’energia prodotta e immessa in rete ad un prezzo minimo garantito. Se il prezzo di mercato è maggiore, varrà il prezzo di mercato. Il sistema, quindi, permette di consumare direttamente la corrente durante le ore diurne, di immagazzinala per sfruttarla nelle ore notturne e, infine, di scambiare in rete l’energia prodotta in eccesso.
Eclettica Solar Power offre un sistema opzionale di accumulo ad “alta efficienza” progettato per la sicurezza domestica. Infatti, la pergola fotovoltaica dotta un inverter ibrido a cui è possibile collegare uno o due pacchi batterie esterni da 5 kWh al Litio-ferro-fosfato in grado di garantire 10.000 cicli di scarico e carico, mantenendo una capacità residua del 70%. Questo comporta un basso rischio di incendi domestici ed una tecnologia ecocompatibile.

Pannelli monocristallini Half-Cut 132 celle / BBO 500-510 W di Bisol
IMPIANTO DA 3,06 kW – Dimensioni della struttura 400 x 500 cm e superiori – n. 6 pannelli
IMPIANTO DA 4,08 kW Dimensioni della struttura 500 x 500 e superiori – n. 8 Pannelli
IMPIANTO DA 5,10 kW  Dimensioni della struttura 600 x 500 cm – n. 10 pannelli
Uno o più pacchi batterie esterni al Litio-Ferro-Fosfato 10.000 cicli di scarico-carico con capacità residua del 70% 5 kWh cad.
Inverter ibrido – Potenza nominale 4 kW
Software di gestione dell’energia Compreso
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/28/a-reggio-emilia-installato-impianto-fotovoltaico-per-lautoconsumo-di-un-supermercato-conad/,"COMPONENTISTICA PER MONTAGGIO,INDUSTRIA & FORNITORI,INSTALLAZIONI E IMPIANTI,EMILIA-ROMAGNA,ITALIA",LARA MORANDOTTI,"GIUGNO 28, 2023",A Reggio Emilia installato impianto fotovoltaico per l’autoconsumo di un supermercato Conad,"Il supermercato Conad Le Colline di Reggio Emilia, inaugurato un anno fa, è stato costruito puntando al risparmio energetico, ponendo particolare attenzione all’isolamento e alla coibentazione, a partire dal tetto su cui è stato installato un impianto fotovoltaico con una potenza di picco pari a 110 kw, in grado di assicurare gran parte del fabbisogno energetico della struttura commerciale.
L’impianto fotovoltaico occupa una superficie di 1.800 mq circa. “Per questa porzione di tetto, è stato utilizzato il Vaeplan V bianco, membrana impermeabilizzante che  contribuisce ad aumentare  l’efficienza degli impianti fotovoltaici grazie all’elevato indice di riflettività solare che mantiene la temperatura del tetto più bassa. Sulla membrana sono poi stati installati i sistemi di fissaggio Vaefix, che permettono di installare l’impianto fotovoltaico senza praticare alcun foro nello strato di impermeabilizzazione e garantendo così maggiore sicurezza e tenuta”, ha spiegato a pv magazine Franco Villa, il country manager Italia di Derbigum, azienda produttrice dei fissaggi.
Gran parte del tetto della struttura, circa 4.200 metri quadrati, è a giardino. Il tetto, disegnato per formare una linea continua che disegna un profilo simile alle naturali ondulazioni del terreno, consente – attraverso i cicli naturali di evaporazione e traspirazione – di abbassare la temperatura dell’aria per mitigare, soprattutto nei mesi estivi, il fenomeno della cosiddetta “isola di calore urbano”, con vantaggi sul microclima e di conseguenza sui consumi energetici del fabbricato. Per questa porzione di tetto è stato utilizzato il Vaeplan grigio, adatto alla raccolta dell’acqua piovana e antiradice, ideale quindi per la realizzazione dei tetti verdi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/28/cea-individua-gravi-problemi-di-sicurezza-nel-97-degli-impianti-fotovoltaici-su-tetto-sottoposti-a-verifica/,"INSTALLAZIONI E IMPIANTI,TECNOLOGIA E SCIENZA,WORLD",BEATRIZ SANTOS,"GIUGNO 28, 2023",CEA individua gravi problemi di sicurezza nel 97% degli impianti fotovoltaici su tetto sottoposti a verifica,"In un controllo sulla sicurezza di oltre 600 impianti fotovoltaici su tetto, CEA ha rilevato che il 97% delle installazioni presenta gravi problemi di sicurezza. La società di servizi di ingegneria ha effettuato ispezioni negli Stati Uniti, Regno Unito, Italia, Spagna, India, Giappone, Emirati Arabi Uniti, Australia, Canada, Messico, Repubblica Ceca, Germania, Polonia e Francia.
Ha condiviso i principali risultati dell’audit in un nuovo rapporto che identifica i 10 problemi di sicurezza più comuni nei sistemi controllati. Il 49% dei siti ha problemi di messa a terra, il 47% ha moduli danneggiati, il 41% ha connettori accoppiati in modo incrociato, il 40% ha terminazioni scadenti e connettori assemblati in modo improprio, il 31% ha punti caldi nei moduli, il 27% ha cavi su bordi taglienti, il 26% ha connettori rotti o danneggiati e infiltrazioni d’acqua e il 19% ha punti caldi negli involucri.
“La stragrande maggioranza di questi pericoli è causata da pratiche di installazione inadeguate”, ha dichiarato un portavoce dell’azienda a pv magazine. “Ciò significa che la maggior parte di essi può essere identificata e risolta con relativa facilità prima che si verifichino incendi, rischi per la sicurezza e responsabilità potenzialmente costose”.
CEA ha scoperto che la maggior parte dei problemi di messa a terra si verificano in corrispondenza dell’inverter o della piazzola dell’apparecchiatura, tra i blocchi del campo fotovoltaico e le file di moduli, e lungo i percorsi dei condotti estesi. Inoltre, ha rilevato che i danni ai moduli sono spesso causati da metodi di installazione o pulizia non corretti, compreso il calpestio dei moduli, nonché da eventi atmosferici estremi come grandine o vento.
Secondo il CEA, i siti che presentano connettori accoppiati in modo incrociato sono spesso il risultato di un’errata comprensione degli accoppiamenti dei connettori a norma UL e dell’uso di connettori realizzati sul campo che non corrispondono al connettore del modulo.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
