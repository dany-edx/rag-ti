url,tag,author,updated_date,title,contents
https://www.pv-magazine.it/2023/12/01/aggiornamento-pnrr-tre-punti-di-vista-su-cosa-cambiera-per-il-settore-fotovoltaico/,"FINANZA,LEGGI & ATTI,MERCATI & POLITICHE,OPINIONI,POLITICA,SVILUPPI DI MERCATO,ITALIA",SERGIO MATALUCCI,"DICEMBRE 1, 2023","Aggiornamento PNRR, tre punti di vista su cosa cambierà per il settore fotovoltaico","Il governo Meloni ha presentato di recente le bozze del Decreto energia e della Legge di Bilancio 2024. Non sono mancate le polemiche. pv magazine Italia ha raccolto tre voci sull’aggiornamento del PNRR e sulle sue conseguenze per il mondo del fotovoltaico.
Il sentiment è positivo. Le novità? Testo Unico per la regolazione delle fonti rinnovabili, cambiamento del ruolo delle Regioni, supporto ai PPA,
Elettricità Futura fa però notare che l’Italia è comunque in ritardo nella realizzazione dei progetti relativi alla misura Next Generation EU e rischia di perderne i fondi. Ma parola agli esperti.
Ivano Saltarelli, partner di Green Horse Advisory, ha detto a pv magazine:
La nuova proposta di Piano Nazionale di Ripresa e Resilienza, approvata dalla Commissione UE il 24 novembre u.s. è stata trasmessa al Consiglio Europeo per la ratifica.
Le previsioni di interesse per il settore fotovoltaico sono, principalmente, inserite nel nuovo capitolo (Mission 7) dedicato al RepowerEU. Come sintetizzato dalla stessa Presidenza del Consiglio dei Ministri, nella Missione 7 sono state introdotte 5 nuove riforme per 49 misure in totale, delle quali 34 beneficiano di contributo a fondo perduto (non-repayable) e 15 di finanziamenti.
Di particolare rilevanza è la riforma 1 relativa alla adozione di un atto normativo di rango primario che dovrà rappresentare il Testo Unico per la regolazione delle fonti rinnovabili. Il nuovo PNRR prevede che esso debba entrare in vigore nel 2 trimestre 2025 e subentrerà a tutte le norma attualmente regolanti il settore, abrogandole. Sebbene non sia precisato, è evidente che sia rimessa alla funzione parlamentare la scelta su quali saranno i settori disciplinati dal nuovo Testo Unico e, di conseguenza, quali saranno le norme abrogate e quelle che continueranno ad avere forza cogente.
Tra i principi certamente più interessanti notiamo la previsione di un “ceiling rule”, ossia il principio in virtù del quale non sarà consentito alle Regioni di normare in modo più stringente o rigoroso le materie coperte dal Testo Unico. Essendo il principio, peraltro, già presente nel nostro ordinamento (in via derivata dalla potestà legislativa concorrente devoluta alle Regioni in materia di energia) sarebbe opportuno che il Testo Unico declinasse in modo chiaro questo divieto prevedendo, in caso, conseguenze pecuniarie per quelle Regioni che dovessero violare il principio; si pensi ai contributi che il DL Energia prevede come compensazioni per le Regioni che ospiteranno impianti FER: detti contributi potrebbero essere inaccessibili alle Regioni che non si conformano al principio del “ceiling rule”. La disciplina specifica di cosa sia consentito e cosa vietato alle Regioni è di attuale interesse considerato che, ad oggi, alcune Regioni (e.g. Emilia Romagna e Veneto) hanno introdotto norme che, di fatto, sviliscono talune previsioni del D.Lgs. 199/2021 in materia di aree idonee ope legis.
Da notare, peraltro, una apparente incongruenza all’interno del nuovo PNRR sulla riforma 1: la legislazione di rango primario riguardante le aree idonee (“renewables acceleration areas”) è prevista sia come misura a se stante (M7-1) da adottarsi nel 4 trimestre 2024, sia come parte della misura relativa al Testo Unico (M7-2) da completare entro il 2 trimestre 2025.
Il mercato del fotovoltaico, inoltre, sarà positivamente impattato dalla Riforma 4 dedicata allo sviluppo e promozione dei Power Purchase Agreements (PPA). La riforma riguarda i PPA aventi durata almeno triennale e auspica l’introduzione di un sistema di garanzie volte a mitigare il rischio finanziario di questi strumenti (recte, contratti) attraverso una garanzia dell’operatore a copertura parziale del valore del PPA da fornire attraverso gli strumenti previsti sul mercato elettrico. L’aspetto che forse più di altri riuscirà nell’intento di far decollare la piattaforma PPA è la previsione di un compratore/venditore di ultima istanza in caso di default/inadempimento di una delle due parti. La scelta potrebbe cadere su Acquirente Unico S.p.A. che, anche alla luce della fine del mercato tutelato energia e gas, dove attualmente opera, avrebbe know-how e risorse per assolvere a questa funzione. La Riforma 4 prevede l’introduzione di un atto normativo primario e atti implementativi di rango regolamentare entro il 4 trimestre 2024.
Infine, un inciso sulla Riforma 2 (Revisione dei sussidi ambientalmente dannosi – SAD – a partire dal 2026) e 5 (Green Skills: formazione peri lavoratori del settore privato e della PA per rafforzare le competenze verdi). Il nuovo PNRR è ambiguo su quali saranno i SAD che vedranno una riduzione (il riferimento è al catalogo SAD pubblicato dal MASE) ma si prevede un decremento di almeno 2 miliardi di Euro nel 2026 e un ulteriore riduzione di 3,5 miliardi entro il 2030. Sulla Riforma 5 è comprensibile la necessità di portare il livello di conoscenza del mercato e delle procedure applicabili alle fonti rinnovabili degli uffici pubblici ad un livello adeguato; tuttavia, il collo di bottiglia sembra rappresentato, più che dalla poca conoscenza della legislazione, dalla scarsità di risorse che gli uffici possono destinare al settore.
Agostino Re Rebaudengo, Presidente di Elettricità Futura, ha detto a pv magazine:
In generale, nell’aggiornamento del PNRR l’ammontare degli investimenti per il fotovoltaico sembra essere rimasto sostanzialmente invariato, tranne alcuni incrementi per l’agrivoltaico e un leggero calo delle risorse al supporto alla transizione ecologica del sistema produttivo e alle filiere strategiche per le net zero technologies.
La questione importante però è che siamo praticamente a Dicembre 2023, e non sono stati pubblicati i Decreti (ad esempio CER, Idrogeno e Agrivoltaico) e tutti i bandi che servono per allocare le risorse del PNRR e rendere note alle imprese le condizioni e le modalità per poter accedere ai fondi e realizzare i progetti entro il 2026, una scadenza perentoria.
Se alla vigilia del 2024 non disponiamo di questi elementi, è lecito domandarsi (con non poche preoccupazioni): come sarà possibile realizzare i progetti entro il 2026? Questi stessi timori li ha sollevati anche l’OCSE. Dalle Prospettive economiche OCSE presentate a Parigi il 29 novembre, emerge che l’Italia è in ritardo nella realizzazione dei progetti relativi alla misura Next Generation EU e rischia di perderne i fondi.
Vito Zongoli, CEO di Senec Italia:
Quelli che stiamo vivendo in queste settimane sono giorni davvero importanti per la transizione energetica e finalmente alcuni provvedimenti tanto attesi hanno visto la luce. La legge 169 del 27 novembre, che ha convertito il cosiddetto Decreto Energia, infatti, oltre a confermare le agevolazioni per le imprese a forte consumo di energia elettrica, prevede per le stesse anche un’accelerazione degli investimenti in autoproduzione di energia rinnovabile fotovoltaica ed eolica tramite fondi per la costruzione di impianti.
Questi atti normativi, focalizzando l’attenzione sulla questione energetica e sull’esigenza di promuovere lo sviluppo delle rinnovabili anche in ambito industriale, sono azioni indispensabili per accelerare il passo nel raggiungimento degli obiettivi di sostenibilità e di sicurezza energetica del nostro Paese.
Tra le altre cose, questa notizia ha fatto seguito ad un’altra importante novità dell’ultima settimana: l’approvazione del Decreto sulle Comunità Energetiche Rinnovabili (CER) da parte della Commissione Europea, che permetterà di accelerare definitivamente lo sviluppo di queste realtà in Italia, uno dei primi in Europa a muoversi in questo campo. Le due norme, insieme, rappresentano sicuramente un’importante spinta nell’ambito dell’autoconsumo di energia da fonti rinnovabili.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/01/tempi-di-attesa-per-permessi-in-croazia-4-anni/,"INSTALLAZIONI E IMPIANTI,LEGGI & ATTI,MERCATI & POLITICHE,POLITICA,SVILUPPI DI MERCATO,CROAZIA",ANGELA SKUJINS,"DICEMBRE 1, 2023",Tempi di attesa per permessi in Croazia? 4 anni,"È “troppo lento” portare a termine un progetto solare utility scale in Croazia, ha dichiarato Zvonimir Meštrović, responsabile dello sviluppo del business solare presso la società di energie rinnovabili ENCRO di Zagabria. Ha dichiarato a pv magazine che i ritardi sono dovuti alla mancanza di manodopera e ai troppi permessi.
“Ci sono molti documenti che devono essere garantiti e ogni documento richiede tempo e persone”, ha dichiarato. “Mancano persone esperte in questo tipo di progetti”.
Meštrović ha raccontato che un progetto non ancora presentato, che la sua azienda sta sviluppando, ha presentato la prima serie di approvazioni governative nel 2019, e quattro anni dopo, ENCRO ha finalmente il permesso di iniziare la costruzione. “Quattro anni sono considerati buoni in Croazia”, ha detto, aggiungendo che il tempo di attesa abituale per i progetti eolici è di un decennio. “La Commissione europea dice che tutto deve essere pronto e funzionante prima”.
La Direttiva UE sulle energie rinnovabili della Commissione europea stabilisce che i permessi per i progetti di energia rinnovabile devono essere assegnati entro due anni.
Non è la prima volta che la Croazia non si adegua alla normativa della Commissione europea. A febbraio, la Commissione europea ha deferito la Croazia, così come l’Ungheria e il Portogallo, alla Corte di giustizia dell’Unione europea (CGUE) per non aver trasformato la Direttiva UE sulle energie rinnovabili in legge nazionale. La Commissione europea ha dichiarato di aver chiesto ai Paesi di essere puniti con sanzioni finanziarie in quanto “non hanno attuato le norme dell’UE che promuovono più energia rinnovabile in Europa”.
pv magazine ha chiesto al Ministero dell’Economia e dello Sviluppo Sostenibile del governo croato, il dipartimento responsabile dell’assegnazione dei permessi per le energie rinnovabili in Croazia, il tempo medio di attesa per la finalizzazione dei progetti solari utility scale e quanti di questi progetti sono bloccati dalla burocrazia. Non abbiamo ricevuto risposta.
Secondo l’Agenzia Internazionale per le Energie Rinnovabili, alla fine dello scorso anno la Croazia ha registrato 182 MW di capacità solare installata. Elizabet Škrobo, responsabile dei media e delle comunicazioni di Renewable Energy Sources of Croatia – la principale associazione di energie rinnovabili del Paese dell’Europa meridionale – ha dichiarato che questi numeri riflettono la “rivoluzione solare” della Croazia.
Secondo i dati interni del gruppo di pressione, la Croazia è sulla buona strada per raggiungere i 418 MW di capacità installata entro la fine del mese, con 2 GW di progetti solari in cantiere.
Il Paese mediterraneo gode di molte giornate di sole e la società di dati solari Solargis mostra che il Paese, in particolare la costa, ha alti livelli di irraggiamento. Škrobo teme però che la crescita del settore sia ostacolata da ostacoli quali il rilascio dei permessi di costruzione e le difficoltà della rete.
“I tempi di attesa per l’energia solare sono tra i peggiori in Europa quando si tratta di tempi di attesa per la connessione alla rete degli impianti utility scale”, ha dichiarato. “Inoltre, la rete è quasi al massimo della sua capacità. L’espansione della rete è in ritardo”.
La Renewable Energy Sources of Croatia sta compilando un elenco di tutti i colli di bottiglia della rete croata – chiamato RES Simplified, ha detto Škrobo – e presenterà i dati al governo croato entro la fine dell’anno. L’obiettivo del documento è che il governo sia in grado di individuare le aree problematiche e migliorare la connessione attraverso le infrastrutture.
Secondo Škrobo, il promettente mercato solare croato è dovuto alle condizioni climatiche, all’ampia propensione dei cittadini all’installazione di impianti solari sui tetti e alla riduzione del 25% dell’imposta sul valore aggiunto per i prodotti fotovoltaici. L’adozione da parte del governo croato di un quadro normativo per l’installazione dell’agrisolare, avvenuta quest’anno, è stata un’altra manna per l’industria, ha aggiunto Škrobo, con questi cambiamenti legislativi che hanno avuto un impatto sul settore.
“La Croazia ha prodotto tanta elettricità dai pannelli solari solo in due mesi, luglio e agosto, quanta ne abbiamo prodotta con tutti i pannelli solari dell’anno scorso”, ha detto. “Ma possiamo fare meglio”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/01/startup-olandese-presenta-un-sistema-fotovoltaico-residenziale-su-tetto-da-600-w-a-due-moduli/,"INDUSTRIA & FORNITORI,MODULI,TECNOLOGIA E SCIENZA,DANIMARCA,FRANCIA,GERMANIA,SVEZIA,WORLD",VALERIE THOMPSON,"DICEMBRE 1, 2023",Startup olandese presenta un sistema fotovoltaico residenziale su tetto da 600 W a due moduli,"Rable, produttore olandese di sistemi fotovoltaici, ha ampliato la sua linea di sistemi fotovoltaici leggeri con una soluzione residenziale compatta. “Abbiamo creato il sistema RABLE2go per rispondere alla crescente frustrazione delle famiglie per i lunghi tempi di attesa degli installatori solari professionisti”, ha dichiarato a pv magazine Nikki Hoexum, responsabile commerciale di Rable.
Il nuovo sistema su tetto della startup ha due pannelli Canadian Solar da 350 W, un inverter Hoymiles HMS600, che limita la potenza del sistema a 600 W, e due serbatoi di zavorra.
Senza zavorra, il sistema pesa 55 kg e misura 270 cm x 173 cm x 34 cm. Viene fornito con 5 m di cablaggio e non richiede cablaggi aggiuntivi in loco. Secondo l’azienda, può essere installato in 20 minuti ed è facilmente trasportabile. Il rack di montaggio è realizzato in acciaio e alluminio a marchio Magnelis.
“Ci sono linee guida di sicurezza molto chiare su cosa fare e cosa non fare durante l’installazione, con dettagli tecnici sul corretto posizionamento e riempimento dei reattori, per esempio”, ha detto Hoexum, aggiungendo che il prezzo unitario di 880 euro (963,4 dollari) significa che una piccola famiglia urbana olandese dovrebbe essere in grado di recuperare l’investimento entro cinque anni senza sussidi.
Inoltre, Rable rivendica la sostenibilità dei materiali per il suo piccolo sistema per tetti. La sottostruttura è realizzata con metallo recuperato dalla linea di produzione dei suoi sistemi di punta Rable4roofs. Per evitare la sovrapproduzione e produrre solo ciò che viene acquistato, il sistema viene venduto su ordinazione. Vendendo attraverso il negozio online, l’azienda può cogliere l’opportunità di offrire una soluzione che non richiede l’intervento di un ingegnere elettrico o di un installatore solare, secondo Hoexum.
Il sistema per tetti residenziali si aggiunge ai prodotti commerciali e industriali (C&I) dell’azienda di Delft, che hanno dimensioni comprese tra 10 e 25 m. Questi sistemi senza zavorra sono leggeri e sono stati concepiti per tetti che non possono supportare più di 7 kg di zavorra per metro quadrato e sono stati realizzati con orientamento est-ovest. “Abbiamo iniziato a installare i primi progetti di grandi dimensioni quest’anno”, ha dichiarato Hoexum, aggiungendo che alla fine di questo mese sarà realizzato l’ottavo progetto e altri due sono previsti per la fine di dicembre.
Il progetto più grande finora è un impianto su tetto da 5.000 pannelli venduto a Reginox, un’azienda olandese di mobili da cucina, dopo un lotto pilota con 240 pannelli.
A maggio, Rable ha annunciato di aver raccolto 2,5 milioni di euro (2,72 milioni di dollari) da investitori olandesi. Il piano prevede lo sviluppo del mercato nazionale e belga come primo passo, seguito poi da Svezia, Francia e Germania.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/01/sviluppatore-danese-progetta-un-massiccio-progetto-di-energia-rinnovabile-immagazzinamento-idrogeno-in-mauritania/,"COMPONENTISTICA PER MONTAGGIO,FINANZA,IDROGENO,INDUSTRIA & FORNITORI,INSTALLAZIONI E IMPIANTI,INVERTER,MODULI,STOCCAGGIO,SVILUPPI DI MERCATO,DANIMARCA,MAURITANIA",PILAR SÁNCHEZ MOLINA,"DICEMBRE 1, 2023",Sviluppatore danese progetta un massiccio progetto di energia rinnovabile-immagazzinamento-idrogeno in Mauritania,"La danese GreenGo ha lanciato il progetto Megaton Moon in Mauritania, un impianto solare-eolico da 60 GW combinato con 35 GW di produzione di idrogeno verde. Il promotore ha presentato questa settimana una domanda di sviluppo al Ministero mauritano del Petrolio, dell’Energia e delle Miniere.
Il Megaton Moon sarà costruito in più fasi, con la prima fase pilota che dovrebbe essere completata nel 2028 e l’ultima fase nel periodo 2033-35.
Inoltre, saranno generati più di 70 milioni di tonnellate di acqua desalinizzata all’anno.
Il progetto utilizzerà anche più di 10 TWh di energia in eccesso per facilitare lo sviluppo di un’industria agricola locale su larga scala nel deserto e di una catena di approvvigionamento locale, ha dichiarato GreenGo.
“Lo sviluppo di un progetto di questa portata richiede una stretta collaborazione con la catena di fornitura e i partner di acquisto”, ha dichiarato Anders Heine Jensen, CEO di GreenGo. “Le dimensioni del progetto attireranno la produzione locale di pannelli fotovoltaici, turbine eoliche e componenti per l’elettrolisi, per i quali stiamo negoziando Memorandum d’Intesa con i produttori”.
Il progetto sarà finanziato attraverso una partnership di GreenGo Energy, con non meglio precisati investitori di alto livello nel campo dell’energia verde.
“Il nostro modello di business, unico nel suo genere, si basa su partnership per lo sviluppo, la costruzione e il finanziamento di grandi portafogli di progetti, che si adattano alle esigenze e ai profili di investimento dei nostri clienti”, ha dichiarato Jensen.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/12/01/generali-continua-a-investire-in-transizione-energetica-entra-in-puglia-green-hydrogen-valley/,"FINANZA,IDROGENO,INSTALLAZIONI E IMPIANTI,MERCATI & POLITICHE,STOCCAGGIO,SVILUPPI DI MERCATO,ITALIA,PUGLIA",SERGIO MATALUCCI,"DICEMBRE 1, 2023","Generali continua a investire in transizione energetica, entra in Puglia Green Hydrogen Valley","Sosteneo, società dell’ecosistema Generali Investments, ha comprato l’intera quota di partecipazione di Alboran Hydrogen SpA, società di scopo che sta sviluppando il progetto per la produzione di idrogeno nelle aree di Brindisi e Taranto. La società, che aveva avviato il progetto, ha di recente cambiato nome, da Alboran Hydrogen Brindisi Srl in Puglia Green Hydrogen Valley Srl.
L’azionariato sarà così composto da Edison (45%), Sosteneo (40%), Saipem (10%) e DRI (5%). DRI,  partecipata al 100% da Invitalia, diventerà azionista dopo le necessarie autorizzazioni ministeriali.
Puglia Green Hydrogen Valley prevede la realizzazione di due impianti per una capacità di elettrolisi complessiva di 160 MW. “Si stima che, una volta a regime, gli impianti saranno in grado di produrre circa 250 milioni di metri cubi di idrogeno verde all’anno. In particolare, il progetto di Brindisi, che verrà realizzato su terreni in area SIN (Sito di Interesse Nazionale), si trova in una fase avanzata dell’iter autorizzativo”, hanno scritto le quattro società in un comunicato congiunto.
DRI D’Italia si propone di utilizzare idrogeno verde per alimentare i propri impianti di produzione di ferro ridotto diretto destinati uno alla decarbonizzazione del sito siderurgico di Taranto e l’altro al consorzio di acciaieri italiani, denominato CEIP.
Il progetto Puglia Green Hydrogen Valley sta partecipando al bando di finanziamento europeo IPCEI (Importanti Progetti di Interesse Comune Europeo).
“È il coronamento di un modello virtuoso di collaborazione avviato da tempo  tra soggetti privati e pubblica amministrazione, che insieme sanno fare sistema”, ha commentato Giovanni Brianza CEO di Edison Next.
A ottobre, Sosteneo ha sottoscritto un accordo con la danese European Energy per l’acquisizione delle autorizzazioni e dei diritti sviluppo di un impianto fotovoltaico su 135 ettari da 68 MW a Ramacca, in Sicilia. Le due società hanno poi trovato un accordo per un secondo progetto in Sicilia a Mineo, in provincia di Catania. Questo si estende su un’area di 382 ettari per una potenza complessiva pari a 163 MW.
Giorgia Meloni ha di recente trovato un accordo con il cancelliere tedesco Olaf Scholz per una collaborazione italo-tedesca per importare idrogeno dall’Africa Settentrionale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
