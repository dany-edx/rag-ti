url,tag,author,updated_date,title,contents
https://www.pv-magazine.it/2023/05/15/gse-elimina-limite-per-energia-annua-incentivabile-in-caso-di-ammodernamento/,"LEGGI & ATTI,MERCATI & POLITICHE,ITALIA",SERGIO MATALUCCI,"MAGGIO 15, 2023",GSE elimina limite per energia annua incentivabile in caso di ammodernamento,"Il Gestore Servizi Energetici (GSE) ha aggiornato le procedure operative per la gestione degli impianti di produzione di energia da fonti rinnovabili diversi dai fotovoltaici ammessi agli incentivi.
“Le nuove procedure intendono fornire una risposta alle esigenze e alle aspettative di mercato attraverso una serie di misure che sono tese, da un lato, a semplificare gli adempimenti in capo agli operatori, dall’altro a favorire e promuovere la diffusione di buone pratiche”, ha commentato il GSE.
Per esempio gli ammodernamenti che portano a “potenziamenti non incentivati” non comporteranno la revoca del diritto a beneficiare degli incentivi nel caso siano superate le soglie di potenza sulla base delle quali sono state definite le modalità di accesso, il meccanismo di incentivazione o le tariffe spettanti.
“È stato inoltre eliminato il limite fissato per l’energia annua incentivabile precedentemente previsto in caso di interventi di ammodernamento”, ha scritto il GSE.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/15/porto-di-ancona-verso-il-secondo-impianto-fotovoltaico/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,MARCHE",SERGIO MATALUCCI,"MAGGIO 15, 2023",Porto di Ancona verso il secondo impianto fotovoltaico,"Il porto turistico di Ancona vuole realizzare nell’area portuale un secondo impianto fotovoltaico dopo quello inaugurato il mese scorso. Lo studio di fattibilità è già in corso.
“L’impianto sarà realizzato sulla copertura di un capannone del porto. I progettisti stanno lavorando al calcolo della potenza, comunque inferiore a quella dell’impianto realizzato lo scorso mese”, ha detto a pv magazine Alessandro Domogrossi, direttore de La Marina Dorica.
La scelta di incrementare l’energia prodotta dalle fonti rinnovabili risponde alla volontà della società di realizzare nel porto una rete di punti di ricarica dedicati ai veicoli elettrici e alle imbarcazioni elettriche.
“L’impianto realizzato il mese scorso ha una potenza pari a 196 kWp. Sono stati installati 400 moduli fotovoltaici di potenza nominale pari a 490Watt. Sono stati scelti dei moduli bifacciali SunPower con cella monocristallina, in grado di convertire in energia elettrica anche la luce riflessa”, ha detto Domogrossi.
Il progetto permette l’ombreggiatura di 70 posti auto. L’energia elettrica prodotta dall’impianto sarà utilizzata per l’autoconsumo.
“L’investimento è di circa mezzo milione di euro e comprende, oltre i costi per l’impianto fotovoltaico, i lavori per la progettazione e realizzazione delle pensiline e i lavori edili e di rifacimento del manto stradale”, ha commentato il direttore de La Marina Dorica.
Per il momento la società non considera la possibilità di investimenti in idrogeno.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/15/fotovoltaico-sugli-edifici-logistici-a-che-punto-siamo-in-italia/,"MERCATI & POLITICHE,SVILUPPI DI MERCATO,ITALIA",LARA MORANDOTTI,"MAGGIO 15, 2023","Fotovoltaico sugli edifici logistici, a che punto siamo in Italia?","Tra i parametri e le caratteristiche irrinunciabili di un magazzino green c’è l’installazione di impianti fotovoltaici, soprattutto sui tetti degli edifici. Lo rileva la mini indagine fatta da pv magazine realizzata attraverso gli osservatori diretti, quali general contractor, sviluppatori e gestori di parchi logistici.
“Un immobile logistico sostenibile è un fabbricato che viene progettato e costruito all’insegna della sostenibilità, nel rispetto di tutte le tematiche ESG. Oggi, determinate soluzioni tecnologiche sono considerate un prerequisito, come ad esempio l’installazione di pannelli fotovoltaici o la predisposizione di luci led”, ha affermato Alberto Carampin, Development & Construction Director di GLP, azienda che opera nel real estate della logistica.
La vision di P3 Parks, che opera nella logistica immobiliare a lungo termine, investitore e sviluppatore in Europa, è raccontata dalla voce di Christian Motola, Asset & Property Manager. “Un ruolo chiave nel percorso di certificazione Bream Excellent è giocato dagli impianti fotovoltaici installati in copertura. Questo ci permette di offrire ai nostri conduttori la possibilità di acquistare energia in modo più concorrenziale rispetto al mercato primario”. Sulla copertura di uno degli ultimi immobili sviluppati a Sala Bolognese è possibile installare 1.310 kW di impianto fotovoltaico su una superficie di 16.000 mq circa, con una produzione annuale stimata di circa 1,7 GWh.
Kontractor è la divisione del gruppo Kopron specializzata in costruzioni chiavi in mano in qualità di General Contractor per offrire soluzioni personalizzate. “Nella progettazione e costruzione di un capannone logistico sostenibile sono centrali il risparmio di materia, acqua ed energia, l’impiego di energie rinnovabili, l’uso di materiali da costruzione con un elevato tasso di riciclo, il rispetto degli equilibri idrogeologici e della tutela degli ecosistemi naturali, la coesione con la comunità e l’ascolto dei suoi bisogni”, ha commentato Ilaria Pasta, responsabile marketing.
Agostino Emanuele, Country Manager Italia di VGP, sviluppatore paneuropeo che possiede e gestisce parchi logistici/semi industrial, ci ha spiegato che tra le strutture di eccellenza avviate da VGP c’è il centro di smistamento “Built To Suit” di Parma, realizzato per GLS Enterprise, del Gruppo GLS. Consegnato a novembre 2022, è stato costruito seguendo elevati standard ambientali e qui si inserisce un impianto fotovoltaico per la produzione di 90kWp, che garantirà un terzo del fabbisogno energetico del parco logistic».
 Il colosso di consulenza immobiliare WCG – World Capital Group ha spiegato che un’immobile logistico sostenibile è un manufatto pensato, progettato e realizzato per rispettare l’ambiente in tutte le fasi del suo ciclo di vita. “La sostenibilità ricopre un ruolo fondamentale nel mercato immobiliare, soprattutto nell’asset class della Logistica. I costi di gestione e quelli energetici influiscono notevolmente sul trend della domanda. Inoltre, la valutazione di un immobile ad alta sostenibilità attrae investitori ESG, ma favorisce anche rendimenti superiori rispetto agli immobili tradizionali: i protocolli green incrementano il valore sul rendimento annuo di più del 10%”, ha spiegato Marco Clerici, Head of Business Development della società.
Tirando le somme, il beneficio derivante dalla scelta di dotare gli hub logistici di un impianto fotovoltaico è sia di tipo ambientale che economico. Si tratta di un importante tassello nelle scelte per mettere a punto un immobile sostenibile, status oggi irrinunciabili per le nuove costruzioni logistiche e per le certificazioni che occorre raggiungere.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
