,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/19/longi-nega-piano-di-licenziamenti-massicci-ma-afferma-che-i-tagli-potrebbero-raggiungere-il-5/,"FINANZA,INDUSTRIA & FORNITORI,MERCATI & POLITICHE,MODULI,SVILUPPI DI MERCATO,CINA",VINCENT SHAW,2024-03-19,"Longi nega piano di licenziamenti massicci, ma afferma che i tagli potrebbero raggiungere il 5%","Longi ha rivelato che potrebbe ridurre la sua forza lavoro globale a causa di un “ambiente sempre più competitivo” nell’industria solare.
“Per adattarsi ai cambiamenti del mercato e migliorare l’efficienza organizzativa, Longi sta ottimizzando la propria forza lavoro”, ha dichiarato un portavoce dell’azienda a pv magazine. “Il tasso di riduzione dei posti di lavoro previsto è di circa il 5% del totale dei dipendenti, e le informazioni che circolano online sul piano di ‘licenziamenti del 30%’ della nostra azienda sono false”.
La dichiarazione si riferisce a un articolo pubblicato lunedì da Bloomberg, che cita come fonte “persone che hanno familiarità con la questione”. L’articolo riportava che Longi stava pianificando di tagliare circa un terzo del personale per ridurre i costi e recuperare competitività in un settore afflitto da sovraccapacità.
Non è la prima volta che emergono voci di licenziamento in relazione a Longi. Nel dicembre 2023, sono emerse notizie che suggerivano una significativa riduzione dei lavoratori espatriati e degli apprendisti dirigenti, oltre a una sospensione delle attività di reclutamento sociale.
Secondo l’ultimo rapporto annuale dell’azienda, alla fine del 2022 contava 60.601 dipendenti. Si prevedeva una crescita a circa 80.000 dipendenti entro la metà del 2023.
Longi è la principale impresa solare integrata verticalmente al mondo. Nei primi tre trimestri del 2023 ha registrato 94,1 miliardi di CNY (12,6 miliardi di dollari) di ricavi operativi, con un aumento dell’8,55% rispetto all’anno precedente. Anche l’utile netto attribuibile agli azionisti delle società quotate in borsa è aumentato, raggiungendo 11,694 miliardi di CNY, con un incremento del 6,54% rispetto all’anno precedente.
Tuttavia, Longi ha anche incontrato sfide significative, a causa della crescente sovraccapacità del settore fotovoltaico e del continuo calo dei prezzi di spedizione dei moduli.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/10028_Longi_Fab-150x150.jpg,italy
1,https://www.pv-magazine.it/2024/03/19/record-di-produzione-fovoltaica-in-spagna-per-il-mese-in-corso/,"MERCATI & POLITICHE,SVILUPPI DI MERCATO,ITALIA,PORTOGALLO,SPAGNA",SERGIO MATALUCCI,2024-03-19,Record di produzione fovoltaica in Spagna per il mese di marzo,"Nella seconda settimana di marzo, i prezzi nei mercati europei dell’elettricità hanno mostrato poche variazioni rispetto alla settimana precedente, ad eccezione del mercato MIBEL, dove sono raddoppiati.
La penisola iberica ha registrato comunque ancora una volta i prezzi più bassi. La produzione di energia fotovoltaica in Spagna e Portogallo ha raggiunto i livelli di fine agosto e ha stabilito un altro record per un mese di marzo.
Nel mentre, il 14 marzo, i futures del Brent hanno raggiunto il prezzo più alto dall’inizio di novembre: 85,42 dollari al barile. Lo riporta AleaSoft Energy Forecasting nella sua nota settimanale.
“Nella settimana dell’11 marzo, la produzione di energia solare è aumentata nella maggior parte dei principali mercati elettrici europei rispetto alla settimana precedente. Il mercato spagnolo ha registrato l’aumento maggiore, pari al 48%, invertendo la tendenza al ribasso della settimana precedente. Il mercato francese ha registrato l’incremento minore, pari al 12%, aumentando per la terza settimana consecutiva. Il mercato tedesco ha rappresentato un’eccezione alla tendenza al rialzo. In questo mercato, dopo quattro settimane di aumenti, la produzione di energia solare è scesa del 2,5%”, ha scritto la società di consulenza spagnola.
Per quanto riguarda l’Italia poco da aggiungere rispetto al solito: rimane il mercato di gran lunga più caro.
Nella seconda settimana di marzo, le medie settimanali sono state inferiori a 65 €/MWh nella maggior parte dei mercati elettrici europei analizzati. Fanno eccezione il mercato tedesco, quello britannico e quello italiano, con medie rispettivamente di 68,34 €/MWh, 73,50 €/MWh e 88,23 €/MWh. Nonostante gli aumenti, i mercati portoghese e spagnolo hanno registrato nuovamente i prezzi settimanali più bassi, rispettivamente 30,89 €/MWh e 33,24 €/MWh. Nel resto dei mercati analizzati, i prezzi variavano da 54,23 €/MWh nel mercato nordico a 63,24 €/MWh nel mercato olandese.
Nella settimana in corso la produzione solare dovrebbe diminuire in Italia, mentre quella eolica dovrebbe aumentare.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/20240318-AleaSoft-Solar-photovoltaic-thermosolar-energy-production-electricity-Europe-150x150.png,italy
2,https://www.pv-magazine.it/2024/03/19/disciplina-regionale-vs-nazionale-caso-emilia-romagna-attesta-necessita-di-evitare-norme-contrastanti/,"LEGGI & ATTI,MERCATI & POLITICHE,POLITICA,SVILUPPI DI MERCATO,EMILIA-ROMAGNA,ITALIA",BARBARA PAULANGELO,2024-03-19,Disciplina regionale vs nazionale: caso Emilia-Romagna attesta necessità di evitare norme contrastanti,"La recente legislazione statale, con l’obiettivo di promuovere uno sviluppo più rapido degli impianti fotovoltaici, con D. lgs 199/2021 ha individuato in via preliminare e transitoria talune aree da considerarsi idonee alla installazione di impianti fotovoltaici, demandando l’individuazione in via generale delle zone reputate idonee e non idonee all’installazione di tali impianti ad un decreto interministeriale da approvare, previa intesa con le Regioni in sede di Conferenza unificata, demandando poi alle stesse Regioni l’adozione di strumenti volti ad individuare le aree non idonee sul proprio territorio.
Nelle more della pubblicazione del decreto attuativo sulle “aree idonee”, che avrebbe dovuto realizzarsi entro giugno 2022, ma che, nonostante varie bozze circolate negli ultimi mesi, tarda ancora a giungere ad una versione definitiva, alcune Regioni hanno iniziato a definire propri strumenti regolatori volti a disciplinare la localizzazione degli impianti fotovoltaici e l’occupazione di suoli agricoli.
Regione Emilia-Romagna: scollamento dalla normativa nazionale per aree agricole
La Regione Emilia-Romagna, da sempre molto attiva e in prima linea nella promozione di politiche di sviluppo e massima diffusione degli impianti fotovoltaici sul proprio territorio, con Deliberazione di Assemblea Legislativa n. 125 del 23 maggio 2023, si è mossa in questa direzione, dettando nuovi criteri localizzativi degli impianti, con l’obiettivo di chiarire e integrare l’assetto derivante dalla disciplina regionale vigente con le prime disposizioni in tema di aree idonee contenute nell’art. 20, comma 8, del d.lgs. n. 199/2021.
L’indirizzo adottato con la DAL 125/2023 è quello di favorire la realizzazione degli impianti in aree di minor pregio quali discariche, cave dismesse o recuperate e, naturalmente, realtà territoriali già urbanizzate e aree industriali.
In relazione alle aree agricole, l’atto definisce in quale misura sia possibile realizzare impianti fotovoltaici, mostrando un apparente scollamento dalla normativa statale: in talune aree individuate come “idonee” dal D. lgs 199/2021, la Regione pone infatti una limitazione all’occupazione dei suoli. Mentre nelle aree idonee individuate dall’art. 20, comma 8 lettera c-ter) del d.lgs. n. 199/2021, ovvero entro 500 metri da aree industriali, artigianali, commerciali o da stabilimenti industriali e 300 metri da autostrade, sarà infatti possibile occupare l’intera area nella disponibilità del soggetto proponente, nelle aree agricole idonee individuate dall’art. 20, comma 8, lettera c-quater) del medesimo decreto, invece, al pari delle aree agricole non dichiarate idonee dalla disciplina statale, solo il 10% dell’area nella disponibilità del soggetto proponente potrà essere interessata dall’impianto fotovoltaico, la restante parte dovrà essere asservita ad uso agricolo e a concorrere alla formazione del restante 90% saranno solo terreni contigui, anche nella disponibilità di soggetti terzi, purché asserviti ad uso agricolo per tutta la vita dell’impianto.
Una restrizione che ha creato molti dissensi tra gli operatori del settore in quanto giudicata in contrasto con la normativa nazionale ritenuta più permissiva.
Lungi dall’entrare nel merito della facoltà in capo alla Regione di porre ulteriori limiti sul proprio territorio, si evidenzia la volontà della Regione di tutelare i suoli agricoli e il valore paesaggistico del territorio, prediligendo l’occupazione di aree già antropizzate o comunque prossime a zone urbanizzate e infrastrutturate come quelle individuate dalla lettera c-ter del comma 8.
Le aree individuate dalla lettera c-quater che si è inteso limitare, nonostante idonee a livello nazionale, corrisponderebbero infatti a tutti quei terreni agricoli privi di vincoli da Codice dei Beni Culturali e del Paesaggio, nel cui raggio di 500 m non ricadano beni culturali tutelati dalla parte II del Codice o aree di notevole interesse pubblico (art. 136 del medesimo Codice), e che, mappate concretamente sul territorio regionale, potrebbero corrispondere a superfici distanti da qualsivoglia fenomeno di antropizzazione.
Impianti agrivoltaici
Va sottolineato come tale limitazione trovi applicazione indistintamente che si tratti di impianti fotovoltaici standard o agrivoltaici: a questi ultimi, nati proprio con l’obiettivo di far coesistere, integrandole, le attività di produzione elettrica e agricola, non è in tale contesto riservata alcuna corsia preferenziale.
La Regione non mostra infatti particolare favore nei confronti degli impianti agrivoltaici se non laddove si vogliano occupare terreni interessati da colture di pregio (biologiche, DOC, DOP, DCG, ecc.). In questo caso, infatti, sono ammessi solo impianti agrivoltaici di tipo “avanzato”, comunque nel rispetto delle limitazioni sull’uso del suolo già citate.
Con la pubblicazione di alcuni pareri in risposta a quesiti posti dagli operatori, la Regione ha inoltre chiarito ulteriori dubbi rivolti all’applicazione delle disposizioni impartite con la DAL 125/2023.
Indubbio rilievo riveste la modalità di calcolo della superficie occupata dall’impianto ai fini della limitazione del 10% all’occupazione di suolo, rispetto alla quale è fatta una distinzione tra impianti standard e impianti agrivoltaici “avanzati”. In quest’ultimo caso, la superficie di impianto che concorre al calcolo del 10% è calcolata come proiezione a terra dei pannelli e delle strutture nella loro maggiore estensione, oltre quella occupata dai locali tecnici, presupponendo correttamente che gli impianti agrivoltaici “avanzati” consentano pienamente la prosecuzione dell’attività agricola e zootecnica nei suoli sottostanti.
Negli altri casi, la superficie di impianto ai fini del calcolo coincide con l’area racchiusa entro la recinzione, non ammettendo quindi la possibilità di considerare asservite ad uso agricolo le aree interne alla recinzione e non occupate dall’impianto, quali lo spazio tra le file dei pannelli o aree perimetrali, indipendentemente dal loro utilizzo ad uso agricolo, equiparando quindi gli impianti fotovoltaici standard agli impianti agrivoltaici non avanzati.
Con un parere emesso a dicembre, la Regione ha poi anche puntualizzato che l’impianto agrivoltaico non può prescindere dalla presenza di un’impresa agricola, essendo quest’ultima naturalmente deputata a garantire l’effettiva coltivazione delle superfici interessate dall’impianto. L’obbligo, tuttavia, di costituire un’ATI ai fini della realizzazione di un impianto agrivoltaico non appare previsto da alcun atto normativo nazionale né regionale, risultando attualmente solo un requisito a cui attenersi in caso di accesso agli incentivi disciplinati dal DM 436/2023, riservati peraltro solo ad impianti agrivoltaici “avanzati”.
Il quadro che si compone a livello regionale in termini di localizzazione degli impianti fotovoltaici sul territorio è in definitiva un allineamento alla normativa nazionale, con alcune limitazioni in più all’uso di suoli agricoli che si concretizzano non con un divieto tout court alla realizzazione di impianti, bensì con l’individuazione di limiti di occupazione derivati da una selezione più stringente delle aree utilizzabili, in un’ottica di tutela del valore paesaggistico e ambientale del territorio.
A parte quanto già previsto dalla normativa nazionale sulla semplificazione degli iter autorizzativi, nessun ulteriore beneficio è riservato agli impianti agrivoltaici, che sono sotto il profilo localizzativo equiparati agli impianti fotovoltaici standard. Unica eccezione si ha in caso di aree interessate da colture di pregio sulle quali è ammessa la sola realizzazione di impianti agrivoltaici di tipo avanzato, i quali inoltre, nel caso debbano soggiacere alla limitazione del 10%, potranno in concreto contare su una minor superficie da asservire ad uso agricolo in termini assoluti, vedendosi riconoscere come area occupata dall’impianto una superficie minore coincidente con la sola proiezione al suolo dei pannelli.
Resta infine da comprendere se la Regione considererà requisito necessario ai fini dell’ottenimento del titolo autorizzativo per la costruzione ed esercizio di impianti agrivoltaici la presenza di un’impresa agricola nella compagine sociale del soggetto proponente.
Ruolo delle Regioni
In tale contesto non può infine mancare una riflessione generale in merito alla elevata stratificazione normativa che oggi caratterizza il settore.
Già altre Regioni, al pari dell’ Emilia Romagna, hanno disciplinato il corretto inserimento sul territorio di impianti fotovoltaici, cui si aggiunge anche la pianificazione territoriale operata dalle amministrazioni comunali.
La tendenza a cui si assiste è quella di Regioni e Comuni che, con l’obiettivo di tutelare il proprio territorio, stabiliscono limiti alla realizzazione di impianti, ponendosi alle volte in contrasto con il principio del favor per le energie rinnovabili espresso dalla normativa nazionale in attuazione della disciplina comunitaria.
Il rischio è che nei casi di violazione dei princìpi delineati dalla normativa statale, si vada ad alimentare ulteriormente la già cospicua giurisprudenza in merito alla ripartizione di competenze tra Stato e Regioni, con l’inevitabile risultato di frenare lo sviluppo degli investimenti nel settore.
Ciò che ci si auspica ormai da tempo è la definizione di una disciplina organica e coerente che non risulti dalla sovrapposizione di norme contrastanti, né eccessivamente diversificata sul territorio nazionale, ma costituisca un quadro organico di riferimento, tale da promuovere mediante l’individuazione di criteri ben delineati e non soggettivi e procedure burocratiche più fluide e lineari, la diffusione degli impianti fotovoltaici sul territorio nazionale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Barbara-Paulangelo-3-150x150.jpg,italy
3,https://www.pv-magazine.it/2024/03/19/primo-tentativo-di-costruire-celle-solari-tandem-selenio-silicio/,"TECNOLOGIA E SCIENZA,DANIMARCA,EUROPA OCCIDENTALE",EMILIANO BELLINI,2024-03-19,Primo tentativo di costruire celle solari tandem selenio-silicio,"Un gruppo di scienziati guidati dalla Technical University of Denmark ha sviluppato una cella solare tandem basata su una cella superiore con un assorbitore al selenio (Se) e un dispositivo inferiore in silicio (Si).
La novità della ricerca consiste nell’integrare per la prima volta una cella di Se ad ampio bandgap energetico in un dispositivo fotovoltaico con una configurazione tandem. Questo semplice dispositivo tandem è unico nel suo genere perché si basa su materiali assorbenti a singolo elemento.
“Il limite di Shockley-Queisser per una cella solare tandem di questo tipo supera il 40% di efficienza”, ha dichiarato a pv magazine l’autore corrispondente della ricerca, Rasmus Nielsen. Pertanto, questa cella solare tandem ha il potenziale per aumentare l’efficienza di conversione di potenza delle celle solari al silicio a un costo molto basso, dato che il selenio deve essere lavorato a temperature inferiori a 200 C”.
La nuova cella, secondo i suoi creatori, è una potenziale alternativa alle celle solari tandem perovskite-silicio. I suoi vantaggi includono il fatto che il semiconduttore è inorganico, è composto da un solo elemento e ha un’ottima capacità di assorbire la luce, oltre ad avere una bassa tossicità ed essere abbondantemente presente sulla terra.
Utilizzando il software per la capacità delle celle solari SCAPS-1D, sviluppato dall’Università di Gand, i ricercatori hanno identificato una barriera di trasporto critica per questo tipo di celle tandem all’interfaccia tra lo strato di trasporto degli elettroni (ETL) e lo strato di ricombinazione, che secondo loro limita il flusso dei portatori di carica e riduce l’efficienza di conversione dell’energia della cella.

Gli scienziati hanno dimostrato che questo problema può essere risolto sostituendo l’ossido di zinco e magnesio (ZnMgO) con uno strato di biossido di titanio (TiO2) per il contatto di tipo n nella cella superiore al selenio.
“Le densità di corrente di cortocircuito integrate delle singole sottocelle mostrano che la cella superiore al selenio limita la corrente complessiva del dispositivo tandem”, hanno spiegato. “Applicando un bias inverso alla cella superiore utilizzando il terzo terminale accessibile, l’efficienza di raccolta migliora significativamente”.
Per la cella di silicio inferiore, gli scienziati hanno utilizzato un dispositivo TOPCon di tipo n personalizzato con uno strato di ricombinazione di ossido di indio-stagno (ITO) e un contatto metallico di argento (Ag) sul lato posteriore. Il dispositivo superiore è stato fabbricato direttamente sullo strato ITO, utilizzando un contatto di tipo n basato sull’ossido di zinco e magnesio (ZnMgO) o sul biossido di titanio (TiO2).
Gli scienziati hanno scoperto che il dispositivo tandem basato su ZnMgO raggiungeva una tensione a circuito aperto di 1,68 V, ma con una bassa efficienza. Le migliori prestazioni complessive sono state ottenute utilizzando il contatto TiO2 di tipo n, raggiungendo un’efficienza del 2,7%, 10 volte superiore a quella dello ZnMgO. Sono state analizzate a fondo le perdite ancora significative della cella superiore al selenio e sono state proposte strategie per migliorare ulteriormente la cella solare tandem.
“Sostituendo il materiale di trasporto elettron-selettivo, abbiamo ottenuto un promettente aumento di dieci volte dell’efficienza, pur compromettendo l’allineamento ideale delle bande all’eterogiunzione p-n”, hanno dichiarato i ricercatori. “Questo evidenzia l’importanza di ottimizzare le interfacce dell’eterostruttura, per le quali si dovrebbe prendere in considerazione l’inclusione di strati di modifica superficiale”.
I ricercatori hanno presentato il nuovo concetto di cella nello studio “Monolithic Selenium/Silicon Tandem Solar Cells”, pubblicato su PRX Energy.
In prospettiva, il gruppo di ricerca ha dichiarato di voler invertire la struttura del dispositivo, in modo da scambiare i contatti di tipo n e di tipo p delle celle superiori e inferiori. “Suggeriamo inoltre di sostituire lo strato di ITO con un altro strato di ricombinazione più compatibile con i film sottili di ZnMgO”, ha spiegato Nielsen. “Infine, si dovrebbero affrontare molte perdite di resistenza in serie”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Technical-University-of-Denmark-150x150.jpg,italy
4,https://www.pv-magazine.it/2024/03/19/lenergia-fotovoltaica-autoconsumata-e-verde-intenso/,"MERCATI & POLITICHE,SVILUPPI DI MERCATO,FRIULI-VENEZIA GIULIA,ITALIA",LARA MORANDOTTI,2024-03-19,L’energia fotovoltaica autoconsumata è “verde intenso”,"Il metodo con impianto fotovoltaico
ENERGIA PRELEVATA
– Dove si legge: contatore bidirezionale
– Colore: ROSSO
IMMESSA
– Dove si legge: contatore bidirezionale
– Colore: GIALLO
PRODOTTA
– Dove si legge: contatore di produzione
– Colore: VERDE CHIARO
AUTOCONSUMATA
– Come si calcola: PRODOTTA – IMMESSA
– Colore: VERDE INTENSO
FABBISOGNO
– Come si calcola: AUTOCONSUMATA + PRELEVATA
– Colore: BLU
Indicatori
AUTOCONSUMO = AUTOCONSUMATA diviso PRODOTTA
– Espressa in percentuale [%]
AUTARCHIA = AUTOCONSUMATA diviso FABBISOGNO
– Espressa in percentuale [%]
NEUTRALITÀ SOLARE = IMMESSA diviso PRELEVATA
– Espressa in percentuale [%]
EFFICIENZA PRODUTTIVA = PRODOTTA diviso POTENZA IMPIANTO
– Unità di misura: [kWh/KWp]
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/FVG-150x150.jpg,italy
5,https://www.pv-magazine.it/2024/03/19/crisi-del-mar-rosso-come-impatta-sul-fotovoltaico/,"MERCATI & POLITICHE,SVILUPPI DI MERCATO,NORD AFRICA",LARA MORANDOTTI,2024-03-19,"Crisi del Mar Rosso, come impatta sul fotovoltaico?","Nel Mar Rosso si concentra il 12% del commercio globale e il 40% del commercio dell’Asia con l’Europa, nonché il 30% del traffico globale di container. Gli attacchi Houthi alle navi nello stretto di Bab el-Mandeb stanno determinando una maggiore risposta militare statunitense e britannica nel punto di strozzamento critico per il commercio marittimo e questa instabilità rappresenta rischi significativi per le compagnie di navigazione, i flussi commerciali internazionali e le catene di approvvigionamento globali.
Questo è lo scenario descritto da Boston Consulting Group (BCG), storica società americana di consulenza strategica nata nel 1963 e presente nel nostro Paese da oltre trent’anni. Per capire come evolverà la situazione nei prossimi mesi, BCG ha fatto uno studio formulando 4 scenari in base all’andamento del conflitto in Palestina, che ha racchiuso in un white paper.
pv magazine Italia ha chiesto ad Andrea Siri, Principal di BCG quali sono le conseguenze nel mondo del fotovoltaico. “Anche se l’Italia sta facendo sforzi per produrre “in casa” i pannelli solari, il comparto presenta una supply chain altamente dipendente dal mercato asiatico, in particolare dalla Cina per quanto riguarda la fornitura di pannelli a costi competitivi. Questa dipendenza rende il settore più vulnerabile rispetto alle interruzioni nelle rotte commerciali globali”.
“Se prolungata, la crisi del Mar Rosso può comportare diversi rischi per l’approvvigionamento del fotovoltaico, tra cui l’aumento dei costi di trasporto, che può portare ad una riduzione della redditività degli investimenti nel fotovoltaico e, di conseguenza, incrementare i prezzi dell’energia elettrica per i consumatori; nonché ritardi nell’approvvigionamento, con conseguenze che possono arrivare all’esaurimento delle scorte disponibili in magazzino. Al contrario, se la crisi si rivela di breve periodo, il settore potrebbe non subire un impatto significativo, poiché attualmente osserviamo un eccesso di disponibilità dei pannelli solari dalla Cina, con una domanda europea sostenuta principalmente da obiettivi di decarbonizzazione”, ha aggiunto Siri.
Lo studio di BCG ha fatto emergere che la situazione ha portato ad una diminuzione dell’1,3% del commercio globale, influenzando gravemente i flussi commerciali internazionali e le catene di approvvigionamento e che tra gennaio e febbraio il 90% delle navi portacontainer della rotta Asia-Europa, principalmente di grandi dimensioni, sono state dirottate verso il Capo di Buona Speranza. Si tratta di un cambio che ha creato un aumento di circa il 30% di container su questa rotta commerciale. Un’altra conseguenza riguarda i tempi di transito, che oggi prevedono circa 10 giorni in più per le rotte Asia-Nord Europa e 15-20 giorni per le rotte che entrano nel Mediterraneo.
Gli effetti di questi impatti manifestano innanzitutto in esosi tassi di nolo, che a gennaio hanno raggiunto un picco di tre volte i livelli pre-crisi, adesso in discesa, ma non ancora arrivati ai livelli pre-bellici.
BCG ha delineato 4 scenari futuri:
Risposte strategiche per ogni scenario
Se la crisi continua oltre il primo trimestre di quest’anno, le compagnie di navigazione si troveranno di fronte a decisioni immediate. Devono bilanciare tariffe di trasporto più elevate con maggiori costi dovuti a rotte più lunghe, oltre alla possibilità che i clienti non vogliano sostenere gli stessi volumi di domanda.
Negli scenari 2 e 4, con previsioni di crisi che continua oltre marzo, il modello stima che le compagnie di navigazione saranno in grado di compensare solo metà dell’impatto del dirottamento sul Capo di Buona Speranza, dispiegando dal 25 al 30% in più di capacità (misurata in miglia TEU/settimana) e con tassi di nolo che potrebbero potenzialmente triplicare o addirittura quintuplicano rispetto ai livelli pre-crisi. Potrebbero riuscirci aggiungendo navi, mediante cascading o noleggio o aumentando la velocità delle proprie navi.
I proprietari dei carichi potrebbero accettare tempi di consegna più lunghi, tuttavia, più realisticamente sarebbero portati a ridurre la propria domanda o a trovare trasporti alternativi. In effetti, una crisi prolungata aumenterebbe le tariffe e danneggerebbe la redditività dei clienti, specialmente quelli con merci di alto valore e basso volume. Le compagnie dovranno quindi sviluppare un’offerta di prodotti più ampia per fornire opzioni alternative ai propri clienti. Esempi potrebbero essere rotte verso l’Europa tramite il Corridoio Economico India-Medio Oriente-Europa (IMEC) o Umm Qasr in Iraq.
Se la crisi dovesse protrarsi fino al 2025 (scenario 3), i proprietari dei carichi dovranno invece riorganizzare i flussi di produzione e modificare le proprie reti di produzione, così come la supply chain. Potrebbero aumentare anche i prezzi dove possibile per preservare i margini, anche se potrebbe comportare minori volumi.
Nello scenario 4, in cui l’intera regione diventa pericolosa per il trasporto marittimo, le opzioni IMEC e Umm Qasr sarebbero escluse e le compagnie dovrebbero diventare creative. Molti proprietari di carico potrebbero rassegnarsi alla rotta del Capo di Buona Speranza, ma altri cercheranno rotte più veloci ed economiche che potrebbero svilupparsi attraverso investimenti.
La crisi ha indotto una rivalutazione strategica all’interno dell’industria, sottolineando la necessità di una maggiore preparazione, flessibilità e diversificazione delle rotte e delle operazioni. Dall’analisi emerge quindi la necessità per le aziende di adattarsi a una “nuova normalità” di instabilità geopolitica, includendo l’aumento della flessibilità operativa, il potenziamento delle misure di sicurezza e l’impegno in sforzi diplomatici per salvaguardare le rotte commerciali marittime.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/container-nave-150x150.jpeg,italy
6,https://www.pv-magazine.it/2024/03/19/csi-verso-la-costruzione-di-44-impianti-su-tetto-per-un-totale-di-29-mw-per-lo-piu-in-piemonte/,"FINANZA,MERCATI & POLITICHE,ITALIA,PIEMONTE",SERGIO MATALUCCI,2024-03-19,"CSI verso la costruzione di 44 impianti su tetto per un totale di 29 MW, per lo più in Piemonte","Coversol Solar Investments (CSI) ha ottenuto una linea di credito junior per un portafoglio di impianti fotovoltaici su tetto su edifici commerciali e industriali (C&I) con una capacità totale di 29 MW in Italia. I fondi sono stati forniti da Energy Transition International Capital per conto del fondo Energy Transition Europe.
“Il portafoglio è uno dei più grandi del suo genere in Italia, composto da oltre 44 impianti fotovoltaici su tetto, situati principalmente in Piemonte, con una capacità di produzione di energia combinata di 7 MW in esercizio e 15 MW in costruzione. Tutti i progetti saranno gestiti nell’ambito del sistema di incentivazione italiano “FER1″, che garantisce una tariffa di alimentazione di 20 anni. Parte della produzione sarà venduta con PPA in loco”, ha detto la società tedesca.
Il fondo Energy Transition Europe sta investendo 6 milioni di euro a livello di una HoldCo di nuova costituzione per ricapitalizzare il capitale di CSI vincolato nel portafoglio. Il pacchetto di finanziamento totale, compreso il finanziamento senior, ammonta a 25 milioni di euro.
“Questo finanziamento mezzanino strutturato come un’obbligazione è un ottimo esempio di soluzioni di finanziamento strutturate a più livelli, con finanziatori internazionali che hanno un forte interesse per il mercato italiano. Sottolinea l’importanza della collaborazione transfrontaliera in un mercato con un notevole potenziale di crescita che deve affrontare sfide di liquidità a lungo termine. Questa transazione funge da valido modello per operazioni più ampie di natura simile in Italia”, ha detto Francesca Nuccioni, direttore di Capcora.
Capcora ha agito come consulente finanziario esclusivo per CSI. BonelliErede ha agito come consulente legale del finanziatore.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/PHOTO-2023-09-05-18-10-21-150x150.jpg,italy
