url,tag,author,updated_date,title,contents
https://www.pv-magazine.it/2023/07/11/decisione-del-tar-lombardia-ha-ripercussioni-in-tutta-europa-dice-avvocato-sticchi-damiani/,"LEGGI & ATTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,"LUGLIO 11, 2023","Decisione del TAR Lombardia ha ripercussioni in tutta Europa, dice avvocato Sticchi Damiani","La pronuncia del TAR Lombardia di settimana scorsa non è l’ultima che potrebbe aiutare a fare chiarezza sulla normativa extraprofitti delle rinnovabili, spiega l’avvocato Andrea Sticchi Damiani a pv magazine. 
“È stata pubblicata l’ordinanza n. 1744/2023 con cui il TAR Milano ha rimesso alla Corte di Giustizia dell’Unione Europea una serie di quesiti pregiudiziali rispetto alla compatibilità della normativa interna in materia di extra-profitti delle rinnovabili con il Regolamento UE 2022/1854″, ha detto l’avvocato, fondatore dell’omonimo studio con sedi a Lecce, Milano e Roma. 
A fronte di circa 1.000 giudizi pendenti, il TAR Milano ha selezionato in modo casuale alcuni “casi pilota” da affrontare in udienza, ha spiegato l’avvocato.
Sticchi Damiani ha seguito i “casi pilota” da vicino, questo primo caso da spettatore e un secondo in qualità di avvocato.
“Questa sentenza è stata resa in un giudizio patrocinato da altri colleghi. Da parte nostra seguiamo circa 600 operatori e siamo in attesa della pubblicazione di altra pronuncia in un giudizio in cui siamo intervenuti per conto dell’associazione di categoria Elettricità Futura”, ha aggiunto Sticchi Damiani.
Spiega poi che, ora, la Corte di Giustizia UE si pronuncerà in circa 18 mesi sulla compatibilità della normativa interna con la disciplina europea. “La tempistica però potrebbe anche essere inferiore”.
Nelle more, il meccanismo non è formalmente sospeso ma è verosimile che il GSE non intimi il pagamento degli importi sub judice agli operatori, aggiunge l’avvocato.
“La decisione della Corte sarà molto importante per l’intera UE in quanto esprimerà principi di carattere generale che potranno valere – sebbene non direttamente applicabili – per tutte le normative nazionali di implementazioni del meccanismo del Regolamento europeo”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/11/completato-limpianto-dimostratore-per-le-smart-grid-nelle-isole-eolie-fotovoltaico-e-accumulo-i-protagonisti/,"ALTRE FORME DI STOCCAGGIO,INSTALLAZIONI E IMPIANTI,RETI E INTEGRAZIONE DI RETI,STOCCAGGIO,SVILUPPI DI MERCATO,ITALIA,SICILIA",LARA MORANDOTTI,"LUGLIO 11, 2023",Completato l’impianto dimostratore per le smart grid nelle Isole Eolie: fotovoltaico e accumulo i protagonisti,"Il progetto è stato presentato dall’impresa capofila Layer Electronics e Sea Società Elettrica Favignana, Sopes , Elettromeccanica di Domenico Mangano & C s.a.s., STMicroelectronics, Università degli studi di Palermo, INM e ITAE del Consiglio Nazionale delle Ricerche.
“L’obiettivo generale del progetto è stato quello di sviluppare dispositivi e soluzioni tecniche innovative per le smart grid per le isole minori, a basso costo e di semplice installazione, che consentano l’accumulo di energia, il monitoraggio, l’energy management, il controllo della generazione distribuita, dei sistemi di accumulo e della distribuzione dell’energia elettrica, in modo da consentire un maggiore sfruttamento delle FER nelle isole minori, garantendo la sicurezza del sistema elettrico e, al contempo, una più elevata elasticità della gestione della produzione, dell’accumulo e della richiesta di energia elettrica”, ha spiegato Antonino Culcasi.
Il progetto ha previsto la realizzazione dei diversi dimostratori. Uno di essi sorge presso l’isola di Ustica, dove è stata messa a punta la realizzazione e verifica sperimentale di un sistema di generazione idroelettrico e di un impianto fotovoltaico con accumulo agli ioni di litio Saft da 64 kWp / 59,5 kWh, connesso alla rete di distribuzione di Ustica ed integrato in una smart grid.
Layer Eletrctornics da sapere che l’attività è stata sviluppata grazie alla disponibilità dell’Impresa Elettrica D Anna e E Bonaccorsi, distributore dell’isola di Ustica. “In tale dimostratore è stato incluso lo sviluppo e la realizzazione di un impianto idroelettrico minore di 20 kW che consente il recupero dell’energia sfruttando il dislivello creato dall’impianto di dissalazione dell’isola ed un impianto fotovoltaico con accumulo agli ioni di litio da 64 kWp / 59,5 kWh”, ha precisato il Managing Director.
Un altro dimostratore è stato installato nell’isola di Favignana. “Qui è avvenuta la realizzazione e la verifica sperimentale di una smart grid con gestione della generazione distribuita e sistemi di accumulo distribuiti di piccola – media potenza ubicati nelle cabine secondarie, opportunamente scelte sulla base di un’analisi dei flussi di potenza sulla rete di media tensione. In tale dimostratore sono inclusi 4 impianti fotovoltaici con accumulo agli ioni di litio Saft da 2,4 kWp / 9 kWh e 3 impianti di accumulo agli ioni di litio Saft da 23,4 kWh”, ha dettagliato Culcasi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/11/fotovoltaico-per-zone-di-guerra-e-aree-affette-da-eventi-climatici-estremi/,"BATTERIE,COMPONENTISTICA PER MONTAGGIO,INDUSTRIA & FORNITORI,MERCATI & POLITICHE,STOCCAGGIO,SVILUPPI DI MERCATO,TECNOLOGIA E SCIENZA,ANGOLA,ESTONIA,ITALIA,TURCHIA",SERGIO MATALUCCI,"LUGLIO 11, 2023",Fotovoltaico per zone di guerra e aree affette da eventi climatici estremi,"La tecnologia fotovoltaica è sempre più usata in regioni, soprattutto remote, chiamate a gestire crisi ambientali e sociali anche legate ai cambiamenti climatici e altri disastri, come nelle zone terremotate e in quelle di guerra. Barrel è una società che lavora a una serie di prodotti concepiti e assemblati in Italia, per lo più un barile contenente tutte le componenti per un piccolo impianto fotovoltaico: pannello da 6 kWp, inverter ibrido monofase da 5,6 kVA e batteria al litio da 3,55 kWh. pv magazine Italia ne ha parlato con il fondatore Matteo Villa, noto anche come general manager di JA Solar in Europa.
Potete presentare uno split geografico dei vostri mercati principali? Quanti Barrel ci sono al mondo al momento?
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/11/aquila-clean-energy-e-trina-solar-firmano-accordo-quadro-800-mw-di-moduli-per-progetti-nelleuropa-meridionale/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,GRECIA,ITALIA,PORTOGALLO,SPAGNA",SERGIO MATALUCCI,"LUGLIO 11, 2023",Aquila Clean Energy e Trina Solar firmano accordo quadro per 800 MW di moduli per progetti nell’Europa meridionale,"Aquila Clean Energy e Trina Solar hanno firmato un “accordo quadro” per la fornitura di 800 MW di moduli fotovoltaici per una parte del portafoglio di Aquila Clean Energy.
“L’accordo riguarda diversi progetti che fanno parte del portafoglio che Aquila Clean Energy sta attualmente sviluppando nell’Europa meridionale”, ha detto la società. La consegna è prevista per il 2023 e il 2024.
Aquila Clean Energy ha detto che questa “alleanza”, focalizzata sul segmento utility-scale, “aprirà la strada a future opportunità di collaborazioni più estese.” La società ha menzionato batterie e inseguitori solari di Trina.
Aquila Clean Energy è una piattaforma di Aquila Group. Ha una capacità totale di oltre 9,5 GW. A maggio, ha ottenuto l’autorizzazione per la realizzazione di un impianto fotovoltaico da 6 MW a Calderara di Reno, in provincia di Bologna. Il completamento del progetto è previsto per la prima metà del 2024.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/11/il-piu-grande-impianto-fotovoltaico-delle-americhe-entra-in-funzione-in-brasile/,"INSTALLAZIONI E IMPIANTI,BRASILE",LÍVIA NEVES,"LUGLIO 11, 2023",Il più grande impianto fotovoltaico delle Americhe entra in funzione in Brasile,"Elera Renováveis ha inaugurato questa settimana un complesso solare da 1,2 GW a Janaúba, Minas Gerais, Brasile. Il progetto è il più grande impianto fotovoltaico operativo delle Americhe.
Prima della messa in funzione dell’impianto, il più grande progetto fotovoltaico operativo in Nord e Sud America era il progetto Villanueva, che consiste negli impianti Villanueva I e Villanueva III da 427 MW nello stato messicano di Coahuila.
Elera Renováveis ha dichiarato di aver investito 4 miliardi di BRL (746 milioni di euro) nel progetto Janaúba, che consiste in 20 parchi solari distribuiti su una superficie di circa 3.000 ettari. Lo sviluppatore brasiliano di energie rinnovabili ha iniziato la costruzione nel gennaio 2021.
Nel 2021, la Banca brasiliana per lo sviluppo (BNDES) ha approvato un finanziamento di 1,47 miliardi di BRL per 14 impianti del complesso, pari al 72% dell’investimento totale previsto di 2,04 miliardi di BRL.
Il complesso è dotato di sistemi di tracciamento dell’azienda statunitense Nextracker.
Janaúba ha una delle più alte concentrazioni di progetti solari utility-scale tra i comuni brasiliani.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/11/tar-lombardia-rimette-extraprofitti-fer-a-corte-di-giustizia-ue/,"LEGGI & ATTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,"LUGLIO 11, 2023",TAR Lombardia rimette extraprofitti FER a Corte di Giustizia UE,"Il Tribunale Amministrativo Regionale per la Lombardia (Sezione Prima) ha formulato tre quesiti interpretativi per la Corte di Giustizia dell’Unione Europea sulla tassazione temporanea della rendita inframarginale delle fonti rinnovabili. Nell’ordinanza depositata venerdì ha poi sospeso il giudizio fino alla decisione della Corte di Giustizia dell’Unione Europea.
Il Tribunale Lombardia ha pronunciato l’ordinanza in seguito al ricorso contro l’Autorità di Regolazione per Energia Reti e Ambiente (Arera) proposto da Secab Società Cooperativa, società che gestisce impianti idroelettrici, difesa dagli avvocati Cesare Mainardis, Mario Nussi ed Aldo Travi.
“La decisione è positiva sotto diversi punti di vista. Ovviamente la decisione finale è rimessa alla Corte di Giustizia. Il fatto che il rinvio sia stato disposto dal TAR permette però di abbreviare i tempi del procedimento perché in caso di decisione della Corte di Giustizia si tratterebbe comunque di decisione definitiva per gli aspetti di competenza”, ha spiegato a pv magazine Italia Emilio Sani, avvocato e consigliere Italia Solare.
“Positivo è poi il riferimento inserito nell’ordinanza al fatto che si sia omesso di considerare che doveva essere lasciato un margine ragionevole rispetto al prezzo che gli operatori avrebbero potuto aspettarsi. In sostanza viene evidenziato che non si è di fronte a vizi di forma, ma il prezzo fissato sembra troppo basso al giudice che ha ordinato la rimessione”, ha aggiunto
La vicenda dei cosiddetti “extraprofitti” è una questione spinosa. Non sono mancati i ricorsi e i colpi di scena. A marzo, per esempio, il Consiglio di Stato ha annullato le sentenze con cui lo scorso novembre il Tar Lazio aveva dichiarato inammissibili una serie di ricorsi di società energetiche contro il provvedimento con cui l’Agenzia delle entrate aveva disciplinato la “tassa sugli extraprofitti” del settore energetico introdotta dal dal DL 21/2022.
La questione ha portato anche il Consiglio di Stato a pronunciarsi a gennaio contro il dispositivo con cui a dicembre il TAR Lombardia aveva bloccato i versamenti della “tassa sugli extraprofitti”.
L’intervento di emergenza dell’UE per far fronte ai prezzi elevati dell’energia, entrato in vigore a ottobre 2022, ha previsto un limite alle entrate di mercato per i generatori di elettricità a basso costo marginale, compresi i progetti fotovoltaici. L’intervento è stato poi introdotto in Italia dal governo guidato da Mario Draghi (art. 15bis del DL 4/22).
Questo intervento è stato previsto per il periodo compreso tra il primo dicembre 2022 e il 30 giugno 2023. Oltre alle misure per ridurre il consumo di elettricità e di gas e per proteggere le famiglie dall’impennata delle bollette energetiche, la legislazione ha stabilito infatti un limite di 180 euro/MWh per le entrate dei generatori inframarginali.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
