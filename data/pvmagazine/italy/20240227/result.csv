,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/27/iberdrola-realizzera-in-sicilia-un-parco-fotovoltaico-da-245-mw/,"INSTALLAZIONI E IMPIANTI,ITALIA,SICILIA",LARA MORANDOTTI,2024-02-27,Iberdrola realizzerà in Sicilia un parco fotovoltaico da 245 MW,"Inizierà a marzo, in Sicilia, il cantiere di Iberdrola per la costruzione di Felix, frutto di un accordo con IB Vogt. Si tratta di un progetto fotovoltaico da 245 MW, composto da 424.638 moduli fotovoltaici, che fornirà energia a oltre 140.000 abitazioni.
“Il progetto inizierà la costruzione a marzo e segnerà un evento senza precedenti nel panorama energetico italiano, essendo il più grande progetto fotovoltaico in costruzione nel Paese. La portata di questo risultato è accentuata se si considera il contesto italiano, dove solo 60 impianti fotovoltaici superano i 10 MW di capacità e la media è di 26 MW”, ha dichiarato Iberdrola nel comunicato stampa.
All’impianto potrebbero sommarsi altri 60 MW, portando il totale a 305 MW. Il gruppo Iberdrola ha fatto sapere che entro il 2025 prevede in Italia una capacità installata di 400 MW-
L’azienda prevede di creare occupazione diretta a livello locale per circa 500 lavoratori durante la fase di costruzione e più di 100 posti di lavoro stabili durante la fase di funzionamento commerciale.
“Oltre al progetto Fenix, altri due impianti solari, Limes 10 e Limes 15, rispettivamente da 18 MW e 36 MW, inizieranno la costruzione nella prima metà del 2024, mentre altri tre progetti sono previsti per la seconda metà dell’anno e dispongono già di tutte le autorizzazioni necessarie.In totale, la multinazionale, prima utility in Europa per capitale azionario e seconda al mondo, avrà 330 MW in costruzione in Italia entro il 2024 e altri 40 MW all’inizio del 2025, raggiungendo una capacità installata di 400 MW e collocandosi tra i principali operatori rinnovabili del Paese”, aggiunge nella nota stampa.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/01/Iberdrola-Espana-150x150.png,italy
1,https://www.pv-magazine.it/2024/02/27/normativa-sullagrivoltaico-paulangelo-di-rea-spiega-criticita-e-prossimi-passi/,"BANDI E ASTE,LEGGI & ATTI,MERCATI & POLITICHE,OPINION & ANALYSIS,POLITICA,SVILUPPI DI MERCATO,ITALIA",SERGIO MATALUCCI,2024-02-27,"Normativa sull’agrivoltaico, Paulangelo di REA spiega criticità e prossimi passi","Barbara Paulangelo, Partner & Technical Director presso Reliable Energy Advisor (REA), ha spiegato che le Regole Operative del GSE di prossima pubblicazione dovrebbero aumentare la chiarezza normativa per i progetti agrivoltaici avanzati, definendo una serie di parametri e modalità di calcolo, anche per la definizione della superficie totale del sistema agrivoltaico e della superficie destinata ad attività agricola. Rilevanti poi chiarimenti sui sistemi di monitoraggio. “Non intravediamo particolari rischi ma ci auspichiamo che vengano circoscritte, come previsto, ai soli impianti oggetto del Decreto, ovvero agli agrivoltaici avanzati”, ha detto Paulangelo, parlando delle Regole Operative del GSE sull’agrivoltaico avanzato. Il quadro normativo per l’agrivoltaico in generale è sempre più chiaro, ma mancano ancora le Linee Guida del CREA-GSE sui sistemi di monitoraggio e interventi del legislatore per definire quali condizioni debbano essere rispettate per le semplificazioni autorizzative.
pv magazine: La definizione di agrivoltaico in Italia dipende da una serie di fattori, con una serie di requisiti tecnici diversi a seconda della definizione e a seconda dello scopo della definizione stessa. Il DM nr. 436 del 22/12/2023 pubblicato sul sito del MASE il 13 febbraio ha chiarito quali debbano essere i requisiti tecnici dell’agrivoltaico che può accedere agli incentivi PNRR (agriPV avanzato o innovativo), che in parte riprendono quelli delle Linee Guida di Giugno 2022. Una prima valutazione?
Sicuramente il Decreto di incentivo all’agrivoltaico innovativo ha finalmente chiarito quali requisiti debba avere un impianto agrivoltaico per poter accedere agli incentivi del PNRR, confermando quello che si attendeva, già anticipato dalle Linee Guida in materia di Impianti Agrivoltaici pubblicate a giugno 2022 dal MiTe (oggi MASE), ovvero favorire il sostegno alla realizzazione di sistemi agrivoltaici cosiddetti “avanzati”, in grado cioè di massimizzare l’integrazione tra sistema di produzione agronomico e sistema di produzione energetico, anche mediante utilizzo di sistemi di monitoraggio in grado di verificarne le condizioni ottimali di esercizio e gli effetti sui benefici concorrenti. Il Decreto ha sicuramente apportato maggiore chiarezza in merito a taluni requisiti tecnici già introdotti dalle Linee Guida e che erano stati fortemente dibattuti tra il mondo agricolo e quello elettrico, quali la definizione di altezza minima dei pannelli dal suolo, chiarita ora in via definitiva, e il requisito del LAOR (Land Area Occupation Ratio), non più preso in considerazione dal Decreto ai fini degli incentivi. La definizione di tali sistemi agrivoltaici “avanzati” o “sperimentali” nel DM 436/2023 è inoltre ricondotta esplicitamente a quanto previsto dall’art. 65 commi 1-quater e 1-quinquies del DL 24 gennaio 2012, nr. 1 convertito, con modificazioni, dalla legge 24 marzo 2012, n. 27, ovvero sistemi che adottano congiuntamente:
1-quater: soluzioni integrate innovative con montaggio dei moduli elevati da terra, anche prevedendo la rotazione dei moduli stessi, comunque in modo da non compromettere la continuità delle attività di coltivazione agricola e pastorale, anche eventualmente consentendo l’applicazione di strumenti di agricoltura digitale e di precisione;
1-quinquies: sistemi di monitoraggio, sulla base di linee guida adottate dal Consiglio per la ricerca in agricoltura e l’analisi dell’economia agraria-CREA in collaborazione con il GSE (in seguito: Linee guida CREA-GSE), che consentano di verificare l’impatto dell’installazione fotovoltaica sulle colture, il risparmio idrico, la produttività agricola per le diverse tipologie di colture, la continuità delle attività delle aziende agricole interessate. Gli indicatori sul recupero della fertilità del suolo, il microclima, la resilienza ai cambiamenti climatici, sono individuati dal GSE, sentito il CREA, nell’ambito delle regole applicative di cui all’articolo 12, comma 2.
Diversamente, ancora qualche incertezza permane in merito alla definizione di agrivoltaico laddove non vi sia un interesse primario da parte degli operatori ad accedere agli incentivi, bensì l’interesse sia rivolto ad altre forme di semplificazione attualmente previste per tali sistemi, primo fra tutte l’accesso alla Procedura Abilitativa Semplificata (PAS) di cui all’art. 6 del D. Lgs. 28/2011 e ss.mm.ii.
Cosa vi aspettate dalle Regole operative del GSE? Ulteriore chiarezza? Quali sono i rischi?
Le Regole Operative dovranno definire gli aspetti più pratici per l’accesso agli incentivi, tra cui: gli schemi di avviso pubblico, i modelli per le istanze di partecipazione alle procedure, il calendario di dettaglio delle procedure competitive, i contratti tipo da sottoscrivere con il GSE ai fini della concessione del contributo in conto capitale e della tariffa incentivante, le modalità di erogazione degli incentivi e di rendicontazione delle spese ai fini del riconoscimento del contributo in conto capitale, ecc. Sicuramente ci aspettiamo che le Linee Guida interverranno anche a definire in modo maggiormente dettagliato taluni requisiti tecnici introdotti nel Decreto, quali ad esempio le modalità di valutazione e calcolo della superficie totale del sistema agrivoltaico e della superficie destinata ad attività agricola, maggiori dettagli operativi in merito alle attività zootecniche, caratteristiche dei sistemi di monitoraggio e modalità di monitoraggio, per le quali si dovrà comunque attendere anche le Linee Guida del CREA. Comunque siamo fiduciosi che tali Regole apporteranno maggiore chiarezza rendendo concretamente applicabili tali requisiti ai progetti di impianti agrivoltaici. Non intravediamo particolari rischi ma ci auspichiamo che vengano circoscritte, come previsto, ai soli impianti oggetto del Decreto, ovvero agli agrivoltaici “avanzati” ai fini dell’accesso al regime di incentivazione, prescindendo quindi dalle definizioni di agrivoltaico, ad esempio, ai fini dell’applicabilità della PAS.
Quali sono invece i requisiti tecnici a cui sia sufficiente che risponda un impianto agrivoltaico ai fini dell’accesso alle procedure autorizzative semplificate (PAS)? Il quadro di riferimento per il permitting dell’agrivoltaico è attualmente più o meno chiaro in tal senso? 
L’art. 6, comma 9-bis del D. lgs 28/2011 e ss.mm.ii. prevede la possibilità di adottare la PAS quale titolo autorizzativo per la costruzione di impianti agrivoltaici che distino non più di 3 chilometri da aree a destinazione industriale, artigianale e commerciale. In tal caso la norma fa esplicito riferimento ad impianti agrivoltaici “di cui all’articolo 65, comma 1-quater, del Decreto-legge 24 gennaio 2012, n. 1, convertito, con modificazioni, dalla legge 24 marzo 2012, n. 27”. Tuttavia, mentre la definizione di agrivoltaico “avanzato”, sia ai sensi delle Linee Guida di giugno 2022 che del DM nr. 436/2022, rimanda esplicitamente ai commi 1-quater e 1-quinquies del citato art. 65, una definizione di agrivoltaico ai sensi del solo comma 1-quater dell’art.65 non compare attualmente in alcun atto normativo o disposizione regolatoria. Le stesse Linee Guida di giugno 2022, accanto alla definizione di agrivoltaico “avanzato”  introducono una definizione meno stringente di “agrivoltaico”, che qui per maggior chiarezza possiamo definire agrivoltaico (semplice), rispondente solo in parte ai requisiti previsti per l’agrivoltaico avanzato, mancando ad esempio il requisito associato ai sistemi di monitoraggio. Tale definizione, tuttavia, non rimandando in alcun modo all’art. 65 del DL nr. 1/2012, ha generato non poca incertezza sulla possibilità di adottare i soli requisiti previsti dalle Linee Guida di giugno 2022 per l’agrivoltaico (semplice) ai fini della PAS.
Il mondo del fotovoltaico si è opposto alla bozza del Decreto aree idonee. Quali sono stati i problemi per l’agrivoltaico? Cosa chiedete per aumentare la trasparenza e la chiarezza all’interno del Decreto aree idonee? Sembra che la bozza sulle aree idonee stia cambiando. Cosa vuol dire per l’agrivoltaico?
Rimanendo in tema di definizioni associate all’agrivoltaico, anche all’interno della bozza di Decreto aree idonee ritroviamo una distinzione, questa volta tra agrivoltaico (semplice) e agrivoltaico ai sensi del comma 1-quater dell’art. 65, quest’ultimo oggetto naturalmente di un maggiore “favor” sotto il profilo della realizzabilità degli interventi. Volendo citare a titolo esemplificativo solo alcune delle disposizioni previste dalla bozza del Decreto, le aree interessate da colture di pregio (DOP, IGP, STG, DOC, DOCG, ecc.)  sono considerate idonee ai soli fini dell’installazione di impianti agrivoltaici realizzati in conformità a quanto stabilito dall’articolo 65, comma 1-quater. Ai medesimi impianti non si applicano limitazioni all’utilizzo di suolo in aree che non classificate né idonee né non idonee, previsti invece per impianti fotovoltaici standard e impianti agrivoltaici (semplici) che potranno occupare solo una porzione di superficie variabile tra il 5% e il 10%. L’opposizione alla bozza del Decreto aree idonee da parte degli operatori elettrici è nata sicuramente dalla mancanza di definizione di aspetti che si attendeva potessero essere chiariti e disciplinati (quali ad esempio l’esclusione dalle aree idonee delle aree DOP, DOC, DCG basata sulla mera classificazione del suolo, la mancata inclusione delle aree industriali tra le aree idonee, laddove attualmente una fascia di 500 m dall’area industriale è invece classificata già idonea), ma con riferimento specifico all’agrivoltaico, l’opposizione è derivata, presumibilmente, dall’aver interpretato il riferimento all’agrivoltaico ai sensi del comma 1-quater dell’art.65 come un riferimento all’agrivoltaico “avanzato”, non ravvedendo quindi una giusta ponderazione tra le due tipologie di agrivoltaico, avanzato e semplice, anche alla luce del fatto che le limitazioni sull’utilizzo di suolo agricolo, come anche altre disposizioni contenute nella bozza del Decreto, sono state considerate molto stringenti per la tipologia di agrivoltaico (base), qui equiparato al fotovoltaico standard.
La mancanza di riferimento anche al comma 1-quinquies dell’Articolo 65 è una svista del legislatore sia in riferimento alla PAS che nel DM aree idonee, oppure qui si fa riferimento ad un tipo di agrivoltaico che non è necessariamente quello avanzato? Può spiegare quali sono le complessità e le ragioni di questa confusione? Vi aspettate maggiore chiarezza in merito da qualche intervento normativo?
Sicuramente il mancato riferimento anche al comma 1-quinquies indirizzerebbe verso una definizione di agrivoltaico diversa da quella dell’agrivoltaico “avanzato”. Volendo basarsi su una interpretazione prettamente letterale del comma 1-quater dell’art. 65, questa sembrerebbe condurre ad una tipologia di agrivoltaico coincidente con l’agrivoltaico (semplice) definito nelle Linee Guida di giugno 2022 con l’aggiunta del requisito ivi indicato come “requisito C”, ovvero il requisito che stabilisce l’altezza minima dei pannelli dal suolo. Naturalmente questa è solo una interpretazione, nata dal confronto con diversi consulenti e operatori del settore anche in ottica cautelativa, ma sicuramente occorre che venga fatta prontamente chiarezza da parte del legislatore su tale aspetto per evitare che gli operatori si ritrovino a fare i conti con impianti agrivoltaici autorizzati con un titolo, quello della PAS, che potrebbe rivelarsi non conforme. Analogamente, un intervento chiarificatore in tal senso occorre in previsione della pubblicazione del Decreto aree idonee, il quale, come anticipato, nella sua attuale formulazione non contiene un esplicito riferimento all’agrivoltaico “avanzato” (mancando anche qui il riferimento al comma 1-quinquies dell’art. 65 del DL 1/2012) per cui, rimandando al solo comma 1-quater dell’art.65, indurrebbe le stesse difficoltà di interpretazione esposte in merito alla PAS. Non possiamo sapere se si tratti di una svista nella stesura dei testi da parte del legislatore, ma chiaramente, se così fosse, sia ai fini dell’accesso ai regimi di incentivazione, sia in relazione alle semplificazioni normative, nonché alla definizione delle aree idonee/non idonee, la tipologia di agrivoltaico (semplice) verrebbe del tutto equiparata al fotovoltaico standard, facendo venir meno il senso stesso della definizione di agrivoltaico (semplice) introdotta dalle Linee guida di giugno 2022.
Da quanto capisco, se volessimo coniugare i commi 1 quater e 1-quinquies in requisiti tecnici, da una interpretazione letterale questi potrebbero corrispondere rispettivamente al requisito C (altezza minima da terra) e al requisito D (sistemi di monitoraggio) delle Linee guida del Mite di giugno 2022. Con il risultato che l’agrivoltaico di cui al solo comma 1-quater del DL 1/2012 potrebbe configurarsi come quello semplice di cui alle Linee Guida con l’aggiunta del requisito C dell’altezza minima. Il ragionamento appare macchinoso. Perché il legislatore non lo ha definito con chiarezza?
Esatto, da una interpretazione letterale del testo dei commi 1-quater e 1-quinques dell’art. 65 del DL 1/2012, gli stessi sembrano riferirsi rispettivamente ai requisiti C e D ed E delle Linee Guida di giugno 2022. Probabilmente la mancanza in molte disposizioni normative del riferimento al comma 1-quinquies dell’art. 65 è stata una svista, tuttavia, se così fosse, resterebbero ferme le osservazioni fatte in precedenza, in particolare sulla utilità e applicazione della definizione di agrivoltaico (semplice) introdotta dalle Linee guida di Giugno 2022.
Non sono sicuro di capire il ruolo dei sistemi di gestione dell’acqua ai fini della definizione dell’agrivoltaico avanzato. Si parla di monitoraggio del risparmio idrico, ma sembra non ci siano tanti riferimenti a sistemi di raccolta e stoccaggio dell’acqua. Questo sia nel DM di febbraio che in altri testi. Per quale motivo? Quali sono le possibili conseguenze? Possiamo ipotizzare che sistemi smart per la gestione delle acque piovane verranno installati solo da coloro che ne hanno bisogno e che non avranno un valore nella definizione del progetto (agrivoltaico o meno)?
Alcuni indirizzi in merito alla ricerca di soluzioni per l’ottimizzazione dell’uso della risorsa idrica e il recupero delle acque meteoriche, sono riportati all’interno delle Linee Guida di giugno 2022, ma non si traducono, in questo contesto, in requisiti vincolanti. Le specifiche in merito ai sistemi di monitoraggio, tra cui anche quello idrico, saranno riportate nelle linee Guida del CREA in collaborazione con il GSE che sono in fase di definizione. Presumiamo che queste conterranno indicazioni affinché sistemi agrivoltaici prevedano specifiche soluzioni integrative che pongano attenzione all’efficientamento dell’uso dell’acqua.
Ci sono state delle regioni che hanno diramato documenti per l’agrivoltaico. Secondo voi questo aumenta o diminuisce la chiarezza normativa? Avvertite un rischio di frammentazione geografica in funzione degli interventi normativi regionali? È un aspetto problematico?
Sì, alcune Regioni hanno introdotto disposizioni specifiche per i sistemi agrivoltaici o, comunque norme non specificatamente riferite all’agrivoltaico, ma con impatti anche indiretti su tali sistemi. Tali norme sono per lo più volte a identificare le aree agricole su cui sono installabili esclusivamente impianti di tipo agrivoltaico, ma anche a stabilire le caratteristiche degli impianti agrivoltaici stessi in modo più o meno coerente con la normativa nazionale, a volte anche in modo più restrittivo. Sicuramente il rischio della frammentazione geografica c’è, dal momento che alcune regioni tendono a favorire maggiormente impianti di tipo avanzato rispetto ad impianti agrivoltaici (semplici), anche prevedendo limitazioni all’occupazione di suolo. Sicuramente sarebbe auspicabile che le Regioni intervengano con proprie disposizioni a valle della pubblicazione del Decreto aree idonee laddove saranno anche chiamate a definire le aree non idonee regionali. Questo al fine di garantire il massimo allineamento tra le normative regionali e nazionale e garantire una visione più armonizzata del contesto regolatorio.
In conclusione, quali sono gli aspetti che devono essere risolti per raggiungere una certezza normativa in campo agrivoltaico?
Sicuramente una maggiore chiarezza in merito alle definizioni di agrivoltaico in relazione alle varie disposizioni regolatorie. Riassumendo, i requisiti per l’accesso agli incentivi sono stati finalmente chiariti dal DM 436/2023 pubblicato il 14 febbraio, seppure siamo in attesa delle Linee Guida del CREA-GSE sui sistemi di monitoraggio. Occorrerebbe intervenire a definire in modo chiaro e diretto quali requisiti debbano avere gli impianti agrivoltaici ai fini del solo accesso alle semplificazioni autorizzative (PAS) e introdurre tali definizioni in modo coerente all’interno del Decreto aree idonee.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Barbara-Paulangelo-3-150x150.jpg,italy
2,https://www.pv-magazine.it/2024/02/27/i-moduli-fotovoltaici-si-vendono-ora-in-europa-a-010-e-w-0115-e-w/,"INDUSTRIA & FORNITORI,MODULI,EUROPA OCCIDENTALE,ITALIA",EMILIANO BELLINI,2024-02-27,"I moduli fotovoltaici si vendono ora in Europa a 0,10 €/W – 0,115 €/W","I moduli solari sono attualmente venduti in Europa a 0,10 euro (0,1085 dollari)/W per i prodotti non di primo livello e a 0,115 euro/W per i pannelli di primo livello (tier 1), secondo Leen van Bellen, business development manager per l’Europa di Search4Solar, una piattaforma di acquisto di pannelli solari, inverter e batterie con sede in Europa.
“Stiamo ricevendo molte richieste di consegna rapida e ora le scorte in Europa sono notevolmente ridotte”, ha dichiarato a pv magazine, sottolineando che il mercato dei moduli in Europa sta attualmente beneficiando di un effetto di richiamo anziché di spinta. “I moduli venduti dalle scorte europee o provenienti direttamente dalla Cina vengono ora venduti agli stessi livelli di prezzo”.
L’esperto ha evidenziato un probabile allontanamento dai livelli di stock del 2023 e ha previsto un temporaneo spostamento verso le pratiche built-to-order (BTO).
“Tuttavia, mi aspetto che le vendite siano in ritardo a causa della limitata disponibilità dei pannelli, con conseguente invio di maggiori scorte in Europa in modo più controllato”, ha affermato.
Van Bellen ha osservato che i pannelli PERC rappresentano ancora circa il 75% dell’attuale domanda di pannelli in Europa, mentre la percentuale rimanente è rappresentata per lo più da prodotti TOPCon.
“Sulla base delle tendenze osservate nel 2023, TOPCon è pronto per un’ulteriore crescita e sembra che la tecnologia delle celle TOPCon supererà la tradizionale PERC e diventerà la nuova tecnologia mainstream entro il 2024”, ha affermato. “Soprattutto quando la produzione e le scorte del modulo PERC diminuiranno e i wafer di tipo n diventeranno più economici nel lungo termine, TOPCon farà il boom”.
L’esperto ha osservato che a volte sente domande sui prodotti a eterogiunzione (HJT) o a contatto posteriore interdigitato (IBC).
“Ciò non toglie che li offriamo e che i clienti li acquistano, ma spesso non per le qualità intrinseche dei moduli HJT o IBC, bensì per la disponibilità e il prezzo”, ha affermato. “Quindi, la loro quota di mercato aumenterà gradualmente”.
Van Bellen ha dichiarato di aspettarsi un vuoto nelle scorte europee e un aumento dei prezzi a causa dell’interazione tra domanda e offerta.
“I produttori sono estremamente cauti dopo l’ultimo trimestre del 2023 e alcuni sono troppo cauti e mantengono tempi di consegna di due o tre mesi”, ha dichiarato. “Questo ha un effetto positivo su coloro che osano mantenere le scorte”.
Van Bellen prevede che i prezzi dei moduli possano aumentare fino al 5% al mese in futuro. “Questo può variare a seconda dei marchi e della classe di potenza”, ha aggiunto. “E se il cliente non vuole alternative, l’aumento di prezzo rispetto ai livelli attuali può arrivare al 20%”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/51fb90ae-deb2-4e90-9c82-3b7f50e82670-150x150.jpg,italy
3,https://www.pv-magazine.it/2024/02/27/domanda-elettrica-italiana-scende-per-la-quinta-settimana-differenziale-di-prezzo-italia-europa-in-crescita/,"MERCATI & POLITICHE,RETI E INTEGRAZIONE DI RETI,SVILUPPI DI MERCATO,ITALIA,PORTOGALLO,SPAGNA",SERGIO MATALUCCI,2024-02-27,"Domanda elettrica italiana scende per la quinta settimana, differenziale di prezzo Italia-Europa in crescita","Durante la settimana del 19 febbraio, la domanda di elettricità è aumentata nella maggior parte dei principali mercati elettrici europei, invertendo il calo registrato la settimana precedente. L’Italia è un caso a parte. I mercati olandese e italiano hanno infatti mostrato un andamento contrario.
“Il mercato olandese ha registrato un calo dell’1,9%, segnando la seconda settimana consecutiva di flessione della domanda in questo mercato. Per quanto riguarda l’Italia, la tendenza al ribasso si è mantenuta per la quinta settimana consecutiva, registrando questa volta un calo dell’1,3%”, dice AleaSoft Energy Forecasting nella sua nota settimanale.
Questo avviene mentre la differenza dei prezzi dell’elettricità in Italia e nel resto del continente aumenta significativamente.
“Nella quarta settimana di febbraio, le medie settimanali sono state inferiori a 60 €/MWh nella maggior parte dei mercati elettrici europei analizzati. Fanno eccezione il mercato britannico, con una media di 66,74 €/MWh, e quello italiano, con una media di 82,03 €/MWh. I mercati portoghese e spagnolo hanno invece registrato i prezzi settimanali più bassi, rispettivamente 24,36 €/MWh e 24,45 €/MWh. Nel resto dei mercati analizzati, i prezzi variavano da 46,48 €/MWh nel mercato nordico a 57,51 €/MWh nel mercato olandese”.
Nella settimana del 19 febbraio, i prezzi del mercato elettrico europeo sono, in generale, diminuiti rispetto alla settimana precedente. L’aumento della produzione di energia eolica e la diminuzione dei prezzi di gas e CO2 hanno favorito questo trend.
Produzione fotovoltaica e eolica
“Nella settimana del 19 febbraio, la produzione di energia solare ha registrato un aumento nella maggior parte dei principali mercati elettrici europei rispetto alla settimana precedente, mantenendo la tendenza al rialzo per la seconda settimana consecutiva. Gli aumenti sono stati compresi tra il 9,3% del Portogallo e il 17% della Germania”.
La Spagna e il Portogallo hanno battuto nuovamente il record della più alta produzione di energia fotovoltaica per un mese di febbraio, raggiunto la settimana precedente.
Due le eccezioni: i mercati italiano e francese, dove la produzione di energia solare è diminuita rispettivamente del 23% e del 13%, invertendo la tendenza al rialzo della settimana precedente. La produzione in Italia dovrebbe continuare a scendere.
“Per la settimana del 26 febbraio, secondo le previsioni di produzione di energia solare di AleaSoft Energy Forecasting, continuerà la tendenza della settimana del 19 febbraio, con una produzione di energia solare in aumento nei mercati spagnolo e tedesco e in diminuzione nel mercato italiano”, ha detto la società di consulenza spagnola.
Settimana scorsa, intanto, la produzione di energia eolica ha registrato un aumento nei principali mercati elettrici europei, invertendo la tendenza al ribasso registrata nella settimana precedente. Gli aumenti sono stati compresi tra il 31% e il 79% rispettivamente nei mercati italiano e portoghese. Il Portogallo e la Francia hanno registrato la più alta produzione di energia eolica per il mese di febbraio.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/20240226-AleaSoft-European-electricity-market-prices-150x150.png,italy
4,https://www.pv-magazine.it/2024/02/27/nasce-la-partnership-tra-energy-e-higeco-energy-per-lo-sviluppo-di-nuove-cer/,"MERCATI & POLITICHE,SVILUPPI DI MERCATO,ITALIA",LARA MORANDOTTI,2024-02-27,Nasce la partnership tra Energy e Higeco Energy per lo sviluppo di nuove CER,"L’italiana Energy SpA, che produce sistemi di accumulo per l’energia da fonte rinnovabile ha stretto una collaborazione con Higeco Energy Srl, startup partecipata dal Gruppo Higeco e specializzata nel monitoraggio energetico per l’industria, finalizzata allo sviluppo di Comunità Energetiche Rinnovabili (CER).
“I sistemi di accumulo di Energy saranno una componente fondamentale per il funzionamento delle CER grazie anche allo sviluppo dell’area R&D”, ha dichiarato Andrea Taffurelli, Cto, Co-Founder e Responsabile R&D di Energy.
Energy spiega in un comunicato gli obiettivi della collaborazione. “L’integrazione tecnologica della linea di prodotti energetici delle due aziende, la condivisione in via confidenziale delle caratteristiche tecniche dei propri prodotti, la condivisione in via confidenziale dei dati energetici dei propri clienti più rilevanti dal punto di vista dei propri flussi energetici per i progetti congiunti e il coinvolgimento reciproco in progetti di ricerca e/o innovativi che possono beneficiare dall’utilizzo di sistemi di accumulo”.
Nell’ambito della partnership, Higeco Energy fornirà soluzioni avanzate di energy management, progettate per ridurre sprechi ed inefficienze e ottimizzare l’utilizzo delle risorse energetiche e, attraverso la sua divisione MyCER, svilupperà e gestirà delle comunità energetiche rinnovabili.
“Inverter, PCS e sistemi di accumulo dell’energia sono componenti fondamentali in un impianto fotovoltaico e in applicazioni di Comunità Energetiche. L’uso dell’energia rinnovabile immessa in rete e prelevata dai consumatori è la chiave per massimizzare i benefici economici ed ambientali di una CER e, tramite la piattaforma MyCER, è sempre possibile tracciare i flussi di energia andando a determinare quando è conveniente prelevare o accumulare dalla rete”, ha spiegato Energy.
“Nel panorama italiano delle Comunità Energetiche Rinnovabili si contano ad oggi poco meno di 100 progetti attivi, di cui la metà basati sulla piattaforma MyCER nelle sue declinazioni White Label. Il principio che sta alla base delle CER è usare l’energia nella stessa ora in cui gli impianti a fonte rinnovabile la immettono e per tale motivo una gestione attiva degli accumuli in campo può massimizzare i benefici economici ed ambientali”, ha dichiarato Alessio Salatin, amministratore delegato di Higeco Energy.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/Zero-CO2-XL-Indoor-3-150x150.png,italy
5,https://www.pv-magazine.it/2024/02/27/sonnen-entra-nel-mercato-ci/,"BATTERIE,STOCCAGGIO,ITALIA",LARA MORANDOTTI,2024-02-27,sonnen entra nel mercato C&I,"Fin dalla sua nascita, nel 2010, sonnen si è specializzata in modo verticale nei sistemi di accumulo intelligenti per il mercato residenziale. A KEY 2024 presenta, invece, un nuovo prodotto dedicato al mercato C&I. Un nuovo corso che permetterà all’azienda di diversificare e ampliare il suo raggio di azione.
pv magazine Italia ha intervistato Fabio Ottavi, General Manager di sonnen Italia.
Come è stata maturata questa scelta di espansione?
Nel corso degli ultimi anni, gli improvvisi aumenti nei prezzi dell’energia hanno fatto registrare, anche nel settore C&I, un’attenzione sempre maggiore verso i costi energetici, quale fattore di peso tra le voci di produzione. Una sensibilità che riguarda, oggi, non più solo i piccoli proprietari di casa, ma anche le grandi aziende. Da qui l’idea di proporre una soluzione ad hoc anche per questo segmento.
Che prodotto presenterete?
Lanceremo sonnenPro FlexStack: il primo sistema di accumulo sonnen dedicato al settore C&I. Un prodotto made in Germany, come tutta la nostra gamma, e personalizzabile sia in termini di capacità che di potenza. Un prodotto che unisce massima flessibilità, elevate performance e un servizio pre e post-vendita dedicato.
Cosa cambia rispetto ad un accumulo residenziale?
Il mercato C&I richiede, senza dubbio, un livello di conoscenze e professionalità di alto livello. Se, infatti, le esigenze energetiche degli utenti domestici si possono definire più o meno “standard e omogenee”,  quelle delle aziende si rivelano più variabili e specifiche. Per questo, proponiamo per il segmento C&I un prodotto scalabile sia in funzione della potenza che della capacità, con un mix di ben 20 combinazioni possibili.
Quali sono i dettagli tecnici?
Il sistema sonnenPro Flexstack può essere composto da un minimo di due a un massimo di quattro unità, con una potenza variabile da 92 a 368 kW e una capacità modulabile da 110 a 495 kWh, espandibile a step di 55 kWh.
Quali sono le aspettative di mercato da oggi a un anno?
L’andamento del costo dell’energia dei prossimi mesi e le stime degli operatori di settore giocheranno senza dubbio un ruolo centrale sulle possibili evoluzioni del mercato. Per questo, occorrerà il giusto livello di maturità e consapevolezza. Per gli imprenditori è ormai chiaro come non sia opportuno dipendere da altri per l’approvvigionamento energetico. In questo senso, la soluzione integrata di fotovoltaico e accumulo sonnen può configurarsi come una sorta di assicurazione contro eventuali shock futuri nei prezzi dell’energia. Un investimento che ha come obiettivo quello di abbattere il costo dell’energia e fissarlo per i prossimi anni.
Quali strategie di mercato metterete in atto?
Abbiamo già all’attivo partnership con aziende che si occupano di impiantistica C&I. Sinergie importanti sia in termini di know-how che di capacità. In più, come tutti i prodotti della nostra gamma, anche la nuova soluzione di accumulo, è stata progettata seguendo il principio “digital by design” e che, nel medio periodo, consentirà anche a sonnenPro FlexStack di essere parte della centrale elettrica virtuale sonnen (sonnen Virtual Power Plant): una grande batteria virtuale che, già oggi, collega in rete migliaia di sistemi di accumulo domestici e che consente di fornire flessibilità al mercato dell’energia. Quindi, un valore aggiunto che va ben oltre il mero risparmio economico.

 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/sonnenPro_FlexStack_Greenhouse_PV_16x9_XLarge_WEB-150x150.jpg,italy
