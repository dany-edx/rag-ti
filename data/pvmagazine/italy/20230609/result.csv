url,tag,author,updated_date,title,contents
https://www.pv-magazine.it/2023/06/09/comunita-energetica-di-napoli-est-legambiente-esempio-e-modello-di-solidarieta/,"BATTERIE,LEGGI & ATTI,MERCATI & POLITICHE,POLITICA,STOCCAGGIO,SVILUPPI DI MERCATO,CAMPANIA,ITALIA",SERGIO MATALUCCI,"GIUGNO 9, 2023","Comunità energetica di Napoli est, Legambiente: esempio e modello di solidarietà","Le prime comunità energetiche in Italia serviranno come modello di sviluppo per altre comunità. Legambiente punta a realtà svantaggiate, per sostenere le famiglie meno abbienti a pagare le bollette.
“La Comunità energetica nel quartiere di San Giovanni a Teduccio, nella periferia est di Napoli, è un modello di riferimento per diverse comunità energetiche che vogliono puntare sulla dimensione sociale di questa opportunità,” Ottavia D’Agostino, referente di Legambiente Campania, ha detto a pv magazine Italia.
Secondo D’Agostino, il percorso intrapreso a San Giovanni a Teduccio per realizzare la prima comunità energetica dell’Italia Meridionale è utile per una serie di motivazioni: ha dato a Legambiente gli strumenti per intervenire nelle consultazioni per i decreti attuativi e per il Testo Unico di Arera, ha permesso a Legambiente e altre associazioni di capire e superare le difficoltà burocratiche, sta consentendo a Legambiente di replicare il modello in altre realtà svantaggiate.
I primi passi verso la creazione della Comunità Energetica Rinnovabile e Solidale (CERS) di Napoli est sono stati presi prima della pandemia, dopo la pubblicazione del decreto Milleproroghe. L’iniziativa è frutto della collaborazione di tre soggetti: Fondazione con il Sud, Legambiente Campania e Fondazione Famiglia di Maria.
La Fondazione con il Sud ha investito circa 100 mila euro per la realizzazione dell’impianto fotovoltaico da 53 kW, con un sistema di accumulo da 13 kWh. I tre soggetti hanno promosso dei laboratori di educazione energetica per spiegare i vantaggi ai possibili interessati.
“L’immaterialità dell’energia rende le campagne di sensibilizzazioni più difficili rispetto a temi come lo smaltimento dei rifiuti. Questo soprattutto in realtà dove l’ambiente e l’energia non solo le priorità per le comunità locali, anche per via di difficoltà sociali ed economiche. In generale, comunque, manca un’educazione energetica in Italia” ha spiegato la referente di Legambiente Campania.
Il progetto è stato accolto con interesse da molte famiglie del quartiere, ma si è scontrato presto contro l’impossibilità di far partecipare famiglie non afferenti al perimetro della cabina secondaria. L’impianto è stato dimensionato per 40 famiglie, ma al momento sono allacciate circa 20 famiglie.
Il progetto è stato poi formalizzato a dicembre 2020, con l’atto costitutivo. Anche in questo caso non sono mancate le difficoltà, per via della novità legislativa, che ha reso anche il lavoro del notaio più complicato.
Legambiente ricorda che la comunità è stata poi bloccata dal comune di Napoli che lamentava la natura storica dell’edificio, difficoltà superate attraverso l’intervento della regione Campania. Il progetto è stato sbloccato a dicembre 2021.
“Abbiamo presentato la domanda telematica al GSE per essere riconosciuti come Comunità energica e per poter poi ricevere la tariffa premio per l’energia condivisa nei primi mesi del 2022. La richiesta è stata rifiutata ad agosto 2022 per questioni formali. Abbiamo rimandato la pratica e abbiamo ricevuto risposta positiva a dicembre 2022. Anche in questo caso avvertiamo uno snellimento delle procedure. Il GSE riuscirà a gestire questa esperienza, non più nuova, sempre più velocemente, soprattutto dopo la pubblicazione dei decreti attuativi,” ha detto D’Agostino.
I cambiamenti legislativi attesi per i prossimi mesi dovrebbero permettere alla Comunità di Napoli est di allacciare altre famiglie in prossimità del progetto, afferenti ad altre cabine secondarie, ma alla stessa cabina primaria.
“Sempre a livello nazionale abbiamo creato sulla base del Modello di San Giovanni la rete non formale CERS (Comunità energetiche rinnovabili e solidali), insieme di soggetti di realtà già costituite, ma anche altri privati e altre istituzioni, per scambiarci informazioni” ha spiegato D’Agostino.
Legambiente vuole utilizzare lo statuto per nuove comunità energetiche in altre aree svantaggiate. Sta per esempio organizzando una serie di incontri a Scampia per lanciare una comunità energetica solidale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/09/solvay-e-sapio-costruiranno-un-impianto-fotovoltaico-da-95-mw-per-la-produzione-di-idrogeno-a-rosignano/,"IDROGENO,INSTALLAZIONI E IMPIANTI,MERCATI & POLITICHE,POLITICA,STOCCAGGIO,ITALIA,TOSCANA",SERGIO MATALUCCI,"GIUGNO 9, 2023","Solvay e Sapio costruiranno un impianto fotovoltaico da 9,5 MW per la produzione di idrogeno a Rosignano","Solvay e Sapio hanno deciso di sviluppare congiuntamente il progetto Hydrogen Valley Rosignano. Il gruppo diversificato con sede a Bruxelles e l’azienda italiana di gas industriali e medicali consentiranno la decarbonizzazione delle attività di Solvay a Rosignano, in Toscana, con una riduzione del 15% delle emissioni di CO2 per le operazioni relative ai perossidi.
“L’impianto di produzione di idrogeno verde sarà costruito entro la metà del 2026 in un’ex area industriale all’interno dello stabilimento Solvay di Rosignano e sarà alimentato da elettricità verde attraverso la costruzione di un impianto fotovoltaico dedicato da 9,5 MW. Avrà una capacità di 756 tonnellate di idrogeno verde all’anno, che sarà utilizzato per la produzione di perossidi in loco”, ha dichiarato Solvay.
Solvay ha ottenuto dalla Regione Toscana un finanziamento di 16 milioni di euro nell’ambito del Piano Nazionale di Ripresa e Resilienza (PNRR) per quello che definisce “il primo polo europeo per la produzione di perossido di idrogeno verde”.
Il perossido di idrogeno è anche noto anche come acqua ossigenata.
“Questo progetto è il primo esempio di produzione di perossido di idrogeno verde su tale scala in Europa. Inoltre, questo investimento sarà un importante stimolo per l’economia locale e regionale”, ha commentato Ilham Kadri, CEO di Solvay.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/09/ultimato-a-vicenza-impianto-fotovoltaico-su-tetto-e-parete-la-testimonianza-dellinstallatore/,"COMPONENTISTICA PER MONTAGGIO,INDUSTRIA & FORNITORI,INSTALLAZIONI E IMPIANTI,INVERTER,MODULI,ITALIA,VENETO",LARA MORANDOTTI,"GIUGNO 9, 2023",Ultimato a Vicenza impianto fotovoltaico su tetto e parete. La testimonianza dell’installatore,"In provincia di Vicenza, a Zanè, è stato di recente ultimato l’impianto fotovoltaico sulla sede dell’azienda BM Group Anodizzazione Alluminio, per supportare energeticamente i due impianti per l’anodizzazione dell’alluminio e del laboratorio di analisi per l’effettuazione delle principali prove sul materiale e sulla chimica di processo. “Avendo dei consumi molto elevati, il committente ci ha richiesto di installare un impianto performante al massimo possibile”, ha spiegato a pv magazine Maurizio Marmaglio, amministratore delegato di SMI.
L’impianto ha una potenza totale di 184 kw, suddivisi in 67 kw sulla parete verticale 10°, con 127 moduli da 545 w di Ja Solar, e gli altri 120 kw sul tetto piano, dove sono stati installati 221 moduli da 545 w di Ja Solar. Compongono l’impianto anche 3 inverter Huawei 40 KTL M3 e ottimizzatore da 600 w Huawei per  la resa ottimale dell’impianto fotovoltaico.
“Abbiamo creato un impianto fotovoltaico a tetto piano da 120,45 kw usufruendo del massimo spazio disponibile. Successivamente, avendo ancora bisogno di energia rinnovabile, abbiamo simulato una parete in verticale con inclinazione di 10°. Infine, con l’aiuto fondamentale della società Effevì di Cornedo Vicentino, che ha realizzato in opera la struttura portante, abbiamo realizzato la parete. Il risultato è top quality: un buon fattore estetico con annesso beneficio di risparmio energetico”, ha dichiarato Marmaglio.
Il numero uno di SMI ha sottolineato che è risultata chiave la struttura portante. “Non ci sono state grandi difficoltà. Progettando una struttura adeguata per la portata del vento con annessi moduli, l’installazione correlata da piattaforme idonee  per la sicurezza degli operatori rende tutto molto più semplice. La nostra accortezza è stata quella di utilizzare bulloni con dadi autobloccanti per il serraggio della clemps , ossia l’elemento che sorregge il modulo alla struttura”.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/09/servizio-ricerca-di-lavoro-nel-fotovoltaico-decima-edizione/,"MERCATI & POLITICHE,SVILUPPI DI MERCATO,ITALIA,LOMBARDIA,PIEMONTE,SARDEGNA,VENETO",LARA MORANDOTTI,"GIUGNO 9, 2023",Servizio ricerca di lavoro nel fotovoltaico: decima edizione,"All Energy & Architecture sta ampliando il suo reparto tecnico-installativo. Per questo, per la sua sede di Moncalieri (TO) cerca elettricisti, offrendo un percorso formativo professionale e per la sicurezza sul lavoro, costante aggiornamento tecnico, kit di installazione per ogni intervento assegnato con ampio parco dispositivi e attrezzatura a magazzino e furgone per spostamenti.
Per gli impianti situati in Sardegna, Solaria Energía y Medio Ambiente è alla ricerca di un tecnico manutentore di impianti fotovoltaici. Tra le sue mansioni ci sono la manutenzione ordinaria preventiva, correttiva e straordinaria di impianti fotovoltaici, la gestione degli interventi tecnici incluso il rapporto con gli eventuali fornitori terzi coinvolti ed interventi tecnici in reperibilità.
A Cremona ekomobil assume a tempo indeterminato un project manager fotovoltaico che dovrà da subito gestire in modo autonomo le attività progettuali assegnate, quali progetti per la realizzazione di impianti fotovoltaici, sia domestici che industriali. Si occuperà anche di supportare l’area commerciale e l’area progettazione per la realizzazione dell’offerta commerciale e delle procedure di permitting e di coordinare le squadre interne ed eventuali installatori esterni, fornitori, tecnici del cliente e responsabili sicurezza per la corretta gestione del cantiere.
BayWa r.e. cerca a Colognola ai Colli (Verona) un tecnico commerciale – fotovoltaico. Il candidato dovrà supportare a livello tecnico-commerciale la propria rete commerciale di riferimento. Saranno valutati per l’iter di selezione i profili che, oltre all’aver maturato almeno 2 anni nel settore del fotovoltaico, risulteranno in possesso della buona conoscenza della lingua inglese e di laurea o diploma ad indirizzo elettro-tecnico.
FuturEnergy sta selezionando un coordinatore area manager a Milano. La risorsa, in collaborazione con il team aziendale, si occuperà della gestione della rete di venditori nel territorio italiano, e darà il suo contributo nella definizione delle strategie commerciali. A seconda dell’esperienza comprovata nel settore di riferimento, l’azienda offre inquadramento con regolare mandato di collaborazione Enasarco e/o contratto di procacciatore.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/09/le-piu-grandi-centrali-solari-del-mondo-7-parco-solare-di-nambulapulakunta-india/,"INSTALLAZIONI E IMPIANTI,MERCATI & POLITICHE,POLITICA,INDIA",MARIE BEYER,"GIUGNO 9, 2023",Le più grandi centrali solari del mondo. 7: Parco solare di Nambulapulakunta (India),"Il Nambulapulakunta Solar Park, o N.P. Kunta Mega Solar Park, si trova nel nuovo distretto di Sri Sathya Sai (precedentemente parte di Anantapur) nello stato di Andhra Pradesh, nel sud-est dell’India. Il complesso, noto anche come Kadiri Ultra Mega Solar Park, punta a una capacità di 1.500 MW e, secondo quanto riferito, ha già raggiunto circa 1.000 MW attraverso successive procedure di gara.
Il mastodontico impianto è stato messo in funzione nel 2015 dalla Andhra Pradesh Solar Power Corporation, una joint venture tra la Andhra Pradesh Power Generation Corporation Limited (AP Genco 49%) e la Solar Energy Corporation of India Ltd (SECI 51%).
L’agenzia è stata istituita per sviluppare il parco fotovoltaico e sostenere la crescita delle risorse di energia solare nello Stato dell’Andhra Pradesh, in linea con il programma del Ministero indiano per le energie nuove e rinnovabili (MNRE) di creare parchi solari in diversi Stati del Paese, ciascuno con una capacità generalmente superiore a 500 MW.
Parallelamente, già nel 2016, SECI ha emesso una lettera di intenti per l’installazione di 400 MW di progetti solari di categoria aperta a Galiveedu Mandal, un sito situato vicino (e spesso associato) al complesso N.P. Kunta. Nel settembre dello stesso anno sono stati firmati accordi di partnership per questo progetto con FRV Power India Pvt. Ltd (100 MW), ACME Solar Holdings Pvt. Ltd (150 MW), Tata Power (100 MW) e Azure Power Thirty Six Pvt. Ltd (50 MW).
Nel caso del parco di Nambulapulakunta, nel 2016, il produttore e distributore di elettricità e gas di proprietà statale NTPC è stato responsabile dei primi 250 MW di capacità, sviluppati su circa 505 ettari di terreno prevalentemente agricolo. I lavori sono stati eseguiti in due fasi: un primo ordine per la realizzazione di 200 MW il 9 maggio 2016 e un secondo ordine formalizzato per un’espansione di 50 MW il 29 luglio dello stesso anno. La prima messa in servizio è avvenuta nel settembre 2016 e ha riguardato i 200 MW, suddivisi in quattro unità da 50 MW.
Nel 2018, le autorità (NTPC e Solar Energy Corporation of India) hanno indetto gare d’appalto per sviluppare altri 750 MW nello stesso sito. I contratti sono stati chiusi a favore della società britannica Ayana Power, sussidiaria del gruppo CDC (a sua volta braccio di British International Investment, l’istituto di finanziamento allo sviluppo del governo britannico), della società francese Sprng Energy, che fa parte del gruppo immobiliare Actis, e della società indiana Adani Green Energy Limited, che agisce attraverso la sua controllata SB Energy Solar Private Limited.
Secondo l’agenzia di ricerca Mercom, le tariffe convalidate per questi progetti variavano da 2,72 rupie indiane (0,034 euro) a 3,15 rupie indiane (0,039 euro) per kWh.
Questo articolo fa parte di una serie. Al 16esimo posto Mount Signal Solar (Stati Uniti), al 15esimo posto Copper Mountain Solar (Stati Uniti), al 14esimo posto Parco Villanueva (Messico), al 13simo posto Palen Solar (Stati Uniti), al 12esimo posto Escatrón-Chiprana-Samper (Spagna), all’11esimo posto Yanchi Ningxia (Cina), al 10esimo posto Noor Abu Dhabi (Emirati Arabi Uniti), al 9ono posto Kurnool (India), all’8avo posto Datong Solar Power Top Runner Base (Cina).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/09/rete-ferroviaria-italiana-pubblica-bando-per-batterie-da-10-milioni-di-euro/,"BANDI E ASTE,MERCATI & POLITICHE,ITALIA,LOMBARDIA,VENETO",SERGIO MATALUCCI,"GIUGNO 9, 2023",Rete Ferroviaria Italiana pubblica bando per batterie da 10 milioni di euro,"La Rete Ferroviaria Italiana ha pubblicato un bando di gara per la fornitura di batterie in tre lotti per un valore stimato di 9.948.748 euro. Ogni offerente può al massimo aggiudicarsi un lotto solo. Le offerte devono essere inviate entro il 5 luglio alle 12.
AMGA Legnano ha indetto una procedura aperta per la conclusione di un accordo quadro con un solo operatore economico per il servizio di manutenzione ordinaria e straordinaria per impianti in media e bassa tensione. Data di scadenza: 4 luglio.
ETRA, società del comune di Bassano del Grappa (Treviso), riceve offerte fino a lunedì per l’affidamento del servizio di copertura assicurativa di un impianto fotovoltaico. Importo impossibile a base d’asta per l’interno periodo (3 anni e 6 mesi): 77.000 euro. Bando pubblicato anche su Gazzetta Ufficiale.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
