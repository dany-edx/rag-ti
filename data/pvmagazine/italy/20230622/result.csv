url,tag,author,updated_date,title,contents
https://www.pv-magazine.it/2023/06/22/il-fotovoltaico-fa-bene-ai-titoli-in-borsa/,"FINANZA,MERCATI & POLITICHE,ITALIA,LOMBARDIA",LARA MORANDOTTI,"GIUGNO 22, 2023",Il fotovoltaico fa bene ai titoli in borsa,"Eems Italia, società quotata sul mercato Euronext Milano, organizzato e gestito da Borsa Italiana, e attiva come grossista nel mercato energetico, ha acquisto il 100% delle società IGR CINQUE e Abruzzo Energia 2.
Le aziende acquisite sono titolari di progetti per la realizzazione di due impianti fotovoltaici, uno in Molise di potenza pari a circa 1,2 MW e uno in Abruzzo di 923 KW.
Dopo l’annuncio di questa acquisizione, il titolo Eems è salito al +5,3%.
”Le due acquisizioni si inquadrano in un riposizionamento strategico che porterà EEMS a focalizzarsi nella produzione di energia elettrica di origine fotovoltaica. Il relativo piano industriale del 2023-202 sarà prossimamente presentato al mercato. Le operazioni compiute incrementano la nostra capacità produttiva di energia pulita e sostenibile e pongono le basi per generare un flusso di cassa nel lungo periodo stabile e prevedibile con i relativi benefici sull’andamento borsistico”, ha detto a pv magazine l’Ing. Giuseppe De Giovanni, Amministratore Delegato di EEMS Italia.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/22/a-reggio-emilia-nasce-nuovo-gruppo-di-acquisto-solare-per-fotovoltaico/,"MERCATI & POLITICHE,SVILUPPI DI MERCATO,EMILIA-ROMAGNA,ITALIA",LARA MORANDOTTI,"GIUGNO 22, 2023",A Reggio Emilia nasce nuovo gruppo di acquisto solare per fotovoltaico,"A Reggio Emilia, nel 2011 e nel 2013 erano stati creati GAS, gruppi di acquisto solare; un’iniziativa che torna nel 2023 grazie all’iniziativa di Legambiente del territorio.
“In un momento in cui la crisi climatica mostra tutti i giorni suoi effetti e la riduzione delle emissioni di anidride carbonica è un imperativo, la nostra associazione lancia una nuova iniziativa a favore delle energie rinnovabili, unica vera strada percorribile per risolvere i problemi energetici del Paese”, ha dichiarato Bokar Diop presidente di Legambiente Reggio Emilia, presentando la nuova iniziativa.
“Il Gruppo di acquisto solare consentirà alle famiglie interessate di installare un impianto fotovoltaico sulla propria abitazione, anche con un eventuale sistema di accumulo. Oltre ad abbattere le emissioni di CO2, permette di risparmiare tra il 30 e il 40 % circa sul costo delle bollette senza doversi occupare degli aspetti tecnici di questi impianti. Questo grazie alla cosiddetta “massa critica”, ovvero facendo leva sull’acquisto unico da parte del Gruppo di grossi quantitativi di pannelli da una unica ditta, che garantisce tutti gli aspetti, da quelli ammnistrativi, di installazione e allaccio alla rete”, dichiara Massimo Becchi consigliere dell’Associazione.
Legambiente Reggio Emilia sottolinea che i partecipanti al gruppo di acquisto realizzeranno degli impianti potranno usufruire delle detrazioni fiscali del 50 % in 10 anni e ammortizzare in pochi anni l’impianto fotovoltaico grazie all’energia prodotta.
Nei prossimi giorni partirà una gara tra le ditte fornitrici e verrà stilata la raltiva graduatoria.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/06/22/detrazione-al-65-in-5-anni-per-le-famiglie-chiede-anie-rinnovabili/,"FINANZA,INDUSTRIA & FORNITORI,INVERTER,LEGGI & ATTI,MERCATI & POLITICHE,MODULI,POLITICA,SVILUPPI DI MERCATO,ITALIA",SERGIO MATALUCCI,"GIUGNO 22, 2023","Detrazione al 65% in 5 anni per le famiglie, chiede Anie Rinnovabili","Anie Rinnovabili chiede al governo delle politiche stabili che possano stimolare il sistema economico necessario per ricreare una filiera italiana, supportare lo sviluppo del fotovoltaico in Italia e centrare gli obiettivi climatici che il Paese si è posto.
“Chiediamo detrazione al 65% in 5 anni per le famiglie, una cessione tra famigliari, magari anche tra condomini, ma anche supporto alle imprese”, Alberto Pinori, presidente di Anie Rinnovabili, ha detto a pv magazine Italia.
Anie Rinnovabili non rileva però forme di supporto all’orizzonte. “Per ora non vediamo altre forme di detrazioni, nonostante la fine della cessione del credito del Superbonus. Dobbiamo ancora capire in che direzione vogliamo andare.”
Pinori conferma il rallentamento delle installazioni per quest’anno, causato in primis da questa mancanza di politiche coerenti e continuative.
“Anche il mercato sta cercando in che direzione andare, anche perché i prezzi dell’energia in calo stanno mandando messaggi di rallentamento, comunque momentaneo perché nessuno in Europa può pensare che le rinnovabili e nello specifico il fotovoltaico possano fermarsi”.
Pinori sottolinea l’Italia è in ritardo su diversi aspetti normativi, ora centrali per evitare un ulteriore stop&go. “Siamo rammaricati che il decreto sulla comunità energetica non sia ancora arrivato. Ogni volta che arriva un nuovo governo in Italia, dobbiamo spiegare che le politiche devono rimanere per quattro, cinque anni per avere dei risultati importanti”.
L’associazione di categoria si aspetta che la diminuzione dei prezzi dei pannelli continuerà, ma solo marginalmente. “Non credo che i prezzi dei pannelli continuerà a diminuire molto, penso che la curva sia vicina a fermarsi”.
Questo avrà comunque delle conseguenze sui produttori di pannelli italiani che ora devono rivedere le loro strategie di investimento. La politica però potrebbe supportare una ripresa della manifattura all’interno del Piano Nazionale di Ripresa e Resilienza, spiega Pinori.
Un’altra strategia consiste nel promuovere forme di collaborazione tra società, non solo europee. Questo sta già succedendo, spiega Pinori.
“Ci sono delle aggregazioni tra aziende europee, non produttori dello stesso prodotto, ma produttori di prodotti diversi. Assistiamo a produttori di pompe di calore associarsi con produttori di inverter e pannelli per soluzioni residenziali. Si tolga comunque il paradigma che l’europeo sia giusto e l’asiatico sia sbagliato. La collaborazione è centrale”.
Alberto Pinori, eletto alla presidenza di Anie Rinnovabili nel 2016, è stato riconfermato a luglio dell’anno scorso per il biennio 2022-2024.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
