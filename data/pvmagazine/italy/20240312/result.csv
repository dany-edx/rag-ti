,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/12/la-germania-conclude-la-gara-dappalto-per-il-fotovoltaico-su-tetto-con-un-prezzo-medio-di-00892-e-kwh/,"BANDI E ASTE,MERCATI & POLITICHE,SVILUPPI DI MERCATO,GERMANIA",JOCHEN SIEMER,2024-03-12,"La Germania conclude la gara d’appalto per il fotovoltaico su tetto con un prezzo medio di 0,0892 €/kWh","L’Agenzia federale per le reti elettriche (Bundesnetzagentur) ha pubblicato i risultati della settima gara d’appalto per progetti fotovoltaici su tetto di dimensioni comprese tra 300 kW e 750 kW.
L’agenzia ha esaminato 194 offerte per una capacità totale di 278 MW e ha selezionato 125 progetti, per un totale di 264,1 MW. I prezzi finali variavano tra 0,0690 euro/kWh e 0,0948 euro/kWh. Il prezzo medio finale è stato di 0,0892 euro/kWh.
La maggior parte dei progetti selezionati si trova in Bassa Sassonia (58 MW), Nord Reno-Westfalia (45 MW), Baviera (27 MW), Renania-Palatinato (27 MW) e Assia (26 MW).
Nella sesta gara, tenutasi nel luglio 2023, la Bundesnetzagentur ha assegnato 191 MW a un prezzo medio di 0,1018 euro/kWh. Nella quinta gara, svoltasi nel marzo 2023, le autorità tedesche hanno esaminato 213 MW di offerte e selezionato 195 MW di progetti. I prezzi finali variavano tra 0,0900 euro/kWh e 0,1125 euro/kWh. Il prezzo medio finale è stato di 0,1087 euro/kWh.
Nella quarta gara d’appalto dell’agosto 2022, la Bundesnetagentur ha assegnato 201 MW di capacità, con prezzi finali compresi tra 0,0820 €/kWh e 0,0891 €/kWh. Il prezzo medio finale è stato di 0,084 euro. La terza gara d’appalto, nel maggio 2022, ha raggiunto prezzi finali compresi tra 0,07 euro/kWh e 0,0891 euro/kWh.
Nella seconda gara d’appalto del gennaio 2022, la Bundesnetagentur ha esaminato 209 offerte per una capacità totale di 233 MW. Ha selezionato 136 progetti, per un totale di 154 MW. I prezzi finali variavano tra 0,0570 euro/kWh e 0,0828 euro/kWh. Il prezzo medio finale è stato di 0,0743 euro/kWh.
Nella prima gara d’appalto per l’energia solare, svoltasi nel luglio 2021, l’agenzia ha ricevuto 168 offerte per una capacità complessiva di 213 MW. Ha selezionato 114 progetti, per un totale di 152 MW. I prezzi finali variavano tra 0,0535 euro/kWh e 0,0789 euro/kWh. Il prezzo medio finale è stato di 0,0688 euro/kWh.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Aerocompact_Referenzgebaeude_Totale_Dachanlage_Brandenburg-e1673360195296-150x150.jpg,italy
1,https://www.pv-magazine.it/2024/03/12/una-cava-in-sicilia-risparmia-il-45-grazia-a-2-mw-di-fotovoltaico/,"INSTALLAZIONI E IMPIANTI,ITALIA,SICILIA",LARA MORANDOTTI,2024-03-12,Una cava in Sicilia risparmia il 45% grazie a 2 MW di fotovoltaico,"Granulati Basaltici, società del Gruppo Ferrara, fornisce massicciata nel Centro-Sud Italia per RFI – Rete Ferroviaria Italiana. L’attività astrattiva presso la cava è altamente energivora e nelle ore di punta può raggiungere anche 1,7 MW, con una bolletta mensile di circa 50.000 euro.
Sia per risparmiare sui costi energetici che in ottica ESG, l’azienda ha deciso di dotarsi presso le sue strutture operative in Sicilia 2MW di fotovoltaico a terra. Il parco, installato da CIESSE, è composto da quattro impianti da 500 kW alimentati dagli inverter trifase Synergy e dagli ottimizzatori di potenza di SolarEdge.
Per massimizzare ulteriormente l’uso dell’energia solare da parte di Granulati Basaltici, gli impianti fotovoltaici sono stati progettati  da C.S.Group in base alle effettive fluttuazioni del consumo energetico giornaliero dell’azienda, con un picco di consumo al mattino, seguito da una graduale diminuzione durante il pranzo e nel tardo pomeriggio.
Il design non prevede un orientamento unico verso sud, ma in ogni campo fotovoltaico i pannelli sono posizionati con inclinazioni diverse per catturare il massimo irraggiamento. Si tratta di una flessibilità che non è possibile con la normale tecnologia degli inverter di stringa e per cui sono entrati in gioco ottimizzatori di potenza che consentono a ogni pannello di lavorare individualmente.
“L’impianto solare ha ridotto le spese energetiche mensili del 45%, passando da circa 50.000 euro al mese a circa 27.000 euro, il che equivale a un risparmio annuale di circa 275.000 euro con un ROI stimato in soli cinque anni. Da quando è passata all’autoconsumo con l’energia solare, Granulati Basaltici è stata in grado di proteggersi dai recenti ed incontrollati aumenti dei prezzi dell’elettricità di rete, compresi tra il 125 e il 140%, pari a 112.500 euro al mese”, ha spiegato SolarEdge.
“Anche se prevediamo la chiusura della nostra miniera di granuli di basalto entro il 2035 a causa dell’esaurimento delle risorse, esiste già un piano che prevede la creazione di nuovi impianti fotovoltaici sul sito. Avendo visto l’impatto rivoluzionario che l’energia solare ha avuto sulla nostra attività nell’affrontare l’aumento dei prezzi dell’elettricità, non solo sarà più conveniente per noi nel breve termine, ma una volta esaurita la cava, garantirà al terreno una seconda vita come parco solare”, ha dichiarato Francesco Ferrara, rappresentante legale di Granulati Basaltici.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/SE_Granulati-Basaltici-IMG-3-150x150.jpg,italy
2,https://www.pv-magazine.it/2024/03/12/in-arrivo-un-parco-agrivoltaico-in-basilicata/,"INSTALLAZIONI E IMPIANTI,BASILICATA,ITALIA",LARA MORANDOTTI,2024-03-12,In arrivo un parco agrivoltaico in Basilicata,"È stata raggiunta la fase “Ready To Build” per uno dei principali progetti fotovoltaici nel Sud Italia di DVP Solar. Si tratta di un impianto agrivoltaico che sarà realizzato in Basilicata, precisamente nel Comune di Genzano di Lucania, in provincia di Potenza.
“Ci vorranno tra i 12 e i 18 mesi per il completamento dell’impianto fotovoltaico. Da quel momento in poi, trascorrerà al massimo un mese per l’attivazione”, ha rivelato DVP Solar a pv magazine Italia.
Il progetto ha una capacità inferiore ai 10 MW e prevede la costruzione di un impianto agrivoltaico a meno di 3 km da aree industriali, autorizzato attraverso una procedura accelerata (PAS). Per la realizzazione del progetto saranno impiegate 30 persone e nel corso dei suoi 30 anni di vita utile, l’impianto avrà un’assistenza continua di 3 professionisti.
Ciò su cui l’azienda punta l’attenzione è la tecnica innovativa che permette di destinare il terreno sia alle attività agricole o di allevamento che alla produzione di energia pulita mediante pannelli solari. “Le strutture alte 1,5 metri consentiranno l’avvio di diverse colture, attività di apicoltura e il pascolo di ovini”, spiega DVP Solar.
“Nel 2023 siamo stati la realtà più attiva per lo sviluppo dell’agrivoltaico in Italia, con il maggior numero di progetti presentati alle autorità competenti. Il Sud Italia è un’area particolarmente importante per la nostra società, perché è l’area con la vocazione più forte per contribuire alla transizione energetica del Paese, valorizzando la ricchezza del paesaggio e delle attività agricole. Siamo per questo felici di essere riusciti a raggiungere per la prima volta, proprio a Potenza, il traguardo del Ready to Build e confidiamo che questa non sarà l’unica notizia positiva per il nostro sviluppo in Italia nei prossimi mesi”, ha dichiarato Italo Rubeo, Country Manager di DVP Solar per l’Italia
In Italia, ad oggi DVP Solar gestisce un portafoglio di 1GW di progetti fotovoltaici con connessione alla rete STMG confermata e il più grande supera la capacità di 100 MW. Inoltre, nel nostro Paese l’azienda sta sviluppando un portafoglio di oltre 350 MW di progetti relativi a batterie, sia con soluzioni stand-alone che con soluzioni ibride PV-storage.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/Radgendorf_Germania_DVP-Solar-150x150.jpg,italy
3,https://www.pv-magazine.it/2024/03/12/tar-puglia-accoglie-il-ricorso-di-inergia-richiede-al-cdm-di-rivalutare-tre-progetti-eolici/,"LEGGI & ATTI,MERCATI & POLITICHE,ITALIA,PUGLIA",SERGIO MATALUCCI,2024-03-12,"Tar Puglia accoglie il ricorso di Inergia, richiede al CdM di rivalutare tre progetti eolici","Il Tar Puglia, sede di Bari, ha accolto tre ricorsi in ottemperanza presentati dalla società Inergia S.p.a. assistita dall’avvocato Andrea Sticchi Damiani, assegnando alla Presidenza del Consiglio dei Ministri il termine di novanta giorni per portare all’ordine del giorno del Consiglio dei Ministri una nuova valutazione dei tre progetti eolici di Inergia in Puglia. Secondo gli interessati le pronunce possono apportare benefici all’intera filiera del mondo rinnovabile, accelerando la definizione dei procedimenti amministrativi.
“Si tratta di sentenze estremamente innovative, perché prima d’ora la giustizia amministrativa non aveva mai imposto alla Presidenza del Consiglio dei Ministri di calendarizzare un Consiglio dei Ministri per dirimere il contrasto insorto tra MASE [Ministero dell’Ambiente e dello Sviluppo Economico] e MiC [Ministero della Cultura] in relazione ad un procedimento di VIA nazionale ex art. 25 del d.lgs. n. 152/2006”, ha scritto lo studio di Sticchi Damiani.
Sticchi Damiani spiega che la vicenda trae origine dalle sentenze nn. 683, 684 e 788/2023, con cui, ad aprile 2023, lo stesso Tar Bari aveva accolto i ricorsi di Inergia e annullato tre delibere con cui il Consiglio dei Ministri aveva espresso giudizio negativo di compatibilità ambientale sui tre progetti localizzati in Puglia.
“A fronte delle richieste di esecuzione delle sentenze, la Presidenza del Consiglio dei Ministri aveva interposto appello in Consiglio di Stato, non accompagnato però da istanza cautelare. Al fine di ottenere quanto prima una nuova decisione da parte della Presidenza, Inergia ha agito in ottemperanza dinanzi al Tar Puglia, chiedendo altresì l’accertamento della illegittimità dell’inerzia serbata dalla Presidenza”.
Sticchi Damiani riporta che la Presidenza del Consiglio dei Ministri aveva lamentato l’inammissibilità dei ricorsi, eccependo: a) che l’art. 5, comma 2, lett. c bis) della l. n. 400/1988 non obbligasse il Presidente del Consiglio a sottoporre il conflitto insorto tra il Ministero dell’Ambiente e il Ministero della Cultura al vaglio del Consiglio dei Ministri, trattandosi di una mera facoltà; b) che il potere esercitato dalla Presidenza del Consiglio dei Ministri ai sensi della citata norma si estrinseca in atti di alta amministrazione. La natura di atto di alta amministrazione renderebbe di per sé inammissibile la richiesta di accertamento dell’inerzia, secondo il Consiglio dei Ministri.
“Ritenendo non decisiva la pendenza del giudizio di appello in Consiglio di Stato e in totale accoglimento delle deduzioni di Inergia, il Tar Puglia ha invocato il principio di effettività della tutela (cfr. art. 1 c.p.a.) anche con riguardo alla posizione, alle prerogative ed al ruolo istituzionale della Presidenza del Consiglio dei Ministri e ha ribadito l’obbligo per la Presidenza del Consiglio dei Ministri di assumere i doverosi provvedimenti consequenziali, fissando la questione sostanziale oggetto di ottemperanza all’ordine del giorno del Consiglio dei Ministri”, ha scritto lo Studio Sticchi Damiani.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/0-150x150.jpg,italy
4,https://www.pv-magazine.it/2024/03/12/stoccaggio-distribuito-in-italia-fatti-e-numeri/,"MERCATI & POLITICHE,SVILUPPI DI MERCATO,ITALIA",EMILIANO BELLINI,2024-03-12,Stoccaggio distribuito in Italia: fatti e numeri,"Secondo le ultime statistiche disponibili pubblicate da ANIE Federazione sulla base di dati estratti dal portale Gaudì dell’operatore di rete Terna, alla fine del giugno del 2023 erano installati 386.039 sistemi di accumulo per 3.045 MW di potenza e 4.893 MWh di capacità massima. Di queste batterie, circa il 99,9% è connesso a un’installazione fotovoltaica e almeno il 99% è basato su tecnologie al litio.
È interessante rilevare, inoltre, che la pur esigua percentuale restante mostra un’incipiente tendenza alla sperimentazione attraverso l’uso di sistemi di stoccaggio come, ad esempio i dispositivi ad aria compressa, le batterie a flusso Vanadio Redox, le batterie al sodio, i sistemi a volano, le batterie ZEBRA e i supercondensatori. La potenza e capacità massima di questi e altri dispositivi innovativi, tuttavia, si attesta rispettivamente ad appena 8,03 MW e 17,61 MWh.
Slancio del mercato
I dati rilevano che, durante i primi sei mesi del 2023, il tasso mensile di crescita dei sistemi di stoccaggio è raddoppiato passando da circa 13.000 unità al mese nel 2022 a 26.000 nei primi mesi del 2023.
Per avere un’idea delle conseguenze di questa crescita basti pensare che alla fine del 2022 la potenza connessa e la capacità massima avevano raggiunto rispettivamente 959 MW e 1.826 MWh, mentre alla fine del marzo del 2023 questi due valori si erano attestati rispettivamente a 2.329 MW e 3,946 MWh.
In assenza di dati conclusivi per il 2023, almeno al momento della chiusura di questa rivista, risulta difficile valutare complessivamente la performance del 2023, così come mettere in pratica il difficile esercizio delle previsioni per i prossimi due anni.
I dati sono alquanto imprevedibili; elaborare stime verosimili con un mercato in piena evoluzione normativa e soprattutto in un contesto geopolitico molto instabile sarebbe come giocare alla roulette russa”, ha dichiarato a pv magazine Italia Vincenzo Ferreri, Vicepresidente di ANIE Rinnovabili e coordinatore del Gruppo di Lavoro Accumuli Small/Medium Size dell’associazione. “Il mercato dei sistemi di accumulo abbinati ad impianti fotovoltaici residenziali si è molto ridimensionato nel 2023. Crediamo che solo la reintroduzione del meccanismo della cessione del credito abbinata alla detrazione fiscale con aliquote tra il 50% ed il 65% potrebbe ravvivarlo”.
Primi segnali di rallentamento
Il volano della crescita della prima metà del 2023 è rappresentato principalmente dall’effetto del Superbonus e di tutta una serie di incentivi offerti da alcune regioni del Nord Italia, che hanno certamente creato le basi per uno sviluppo sostenuto. Tuttavia, vista la mancata proroga del Superbonus, il blocco della cessione del credito e l’esaurimento dei fondi di diversi programmi regionali, non è improbabile che tali cifre siano destinate a calare quando saranno disponibili le statistiche con i dati relativi a tutto il 2023 o, eventualmente, a quelli relativi alla prima metà di quest’anno.
La stessa ANIE Federazione, del resto, ha evidenziato come alcuni segnali di decrescita siano emersi già a partire tra il primo e il secondo trimestre del 2023, dopo ben nove trimestri in cui le nuove installazioni avevano fatto registrare sempre indici di crescita. Ad esempio, il numero complessivo degli impianti è calato del 19%, mentre potenza e capacità sono scese rispettivamente del 15% e del 20%.
Distribuzione geografica
I numeri presentano, inoltre, una fotografia abbastanza differenziata per quello che riguarda le regioni e dimostra, anche in parte, il ruolo che i programmi regionali per lo sviluppo delle batterie hanno avuto per i volumi quelle che occupano la parte alta della graduatoria: la Lombardia con 583 MW/930 MWh, il Veneto con 414 MW-722 MWh e l’Emilia-Romagna con 307 MW-470 MWh.
In seconda fascia, troviamo regioni come Piemonte (260 MW-385 MWh), Lazio (207 MW-335 MW), Toscana (202 MW-329 MWh), Sicilia (182 MW-284 MWh), Puglia (138 MW-235 MWh), Campania (113 MW-187 MWh) e Sardegna (101 MW-144 MWh).
Sotto la soglia dei 100 MW, troviamo poi Friuli Venezia-Giulia (92 MW-154 MWh), Marche (85 MW-121 MWh), Calabria (77 MW-128 MWh), Umbria (74 MW-99 MWh), Abruzzo (71 MW-111 MWh) e Trentino Alto-Adige (60 MW-131 MWh). I  fanalini  di  coda  sono  rappresentati  da  Liguria (41 MW-56 MWh), Basilicata (23 MW-42 MWh), Molise (10 MW-17 MWh) e Valle d’Aosta (6 MW-11 MWh)
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/accumulo-ANIE-150x150.jpg,italy
5,https://www.pv-magazine.it/2024/03/12/produzione-settimanale-di-energia-solare-cresce-in-germania-spagna-e-italia/,"MERCATI & POLITICHE,SVILUPPI DI MERCATO,GERMANIA,ITALIA,PORTOGALLO,SPAGNA",SERGIO MATALUCCI,2024-03-12,"Produzione settimanale di energia solare cresce in Germania, Spagna e Italia","Nella settimana del 4 marzo, la produzione di energia solare è aumentata nella maggior parte dei principali mercati elettrici europei rispetto alla settimana precedente. Il mercato italiano ha registrato l’aumento maggiore, pari al 44%, invertendo la tendenza al ribasso delle due settimane precedenti. Lo ha scritto AleaSoft Energy Forecasting nella sua nota settimanale.
Il mercato tedesco ha registrato l’aumento più contenuto, pari al 16%, ma è aumentato costantemente per la quarta settimana consecutiva. Solo la penisola iberica ha registrato una diminuzione della produzione di energia solare, del 6,5% in Portogallo e del 12% in Spagna.
Per la settimana dell’11 marzo, secondo le previsioni della società di consulenza spagnola, la tendenza al rialzo di questa settimana continuerà e la produzione di energia solare aumenterà in Germania, Spagna e Italia.
Nella settimana del 4 marzo, la domanda di energia elettrica è diminuita nella maggior parte dei principali mercati elettrici europei su base settimanale, invertendo la tendenza al rialzo della settimana precedente. Il calo varia dallo 0,5% nei mercati italiano e tedesco al 4,7% nel mercato belga. La penisola iberica è stata l’eccezione alla tendenza al ribasso osservata nel resto dei mercati analizzati.
Nella prima settimana di marzo, le temperature medie sono diminuite tra 0,1 e 0,7 °C rispetto alla settimana precedente nella maggior parte dei mercati europei analizzati. Solo in Gran Bretagna, Belgio e Francia le temperature medie sono aumentate tra 0,5 °C e 0,9 °C.
Nella settimana del 4 marzo, i prezzi medi dei principali mercati elettrici europei hanno continuato ad aumentare. L’eccezione è stata il mercato EPEX SPOT di Germania e Paesi Bassi, con cali rispettivamente del 4,1% e del 7,0%. Al contrario, il mercato MIBEL di Spagna e Portogallo, che aveva registrato cali la settimana precedente.
“Nella prima settimana di marzo le medie settimanali sono rimaste al di sotto dei 70 €/MWh nella maggior parte dei mercati elettrici europei analizzati. Fanno eccezione il mercato belga, il mercato britannico e il mercato italiano IPEX, con medie rispettivamente di 70,44 €/MWh, 73,03 €/MWh e 90,51 €/MWh. Al contrario, i mercati portoghese e spagnolo hanno registrato i prezzi settimanali più bassi, rispettivamente 12,81 €/MWh e 14,10 €/MWh. Nel resto dei mercati analizzati, i prezzi variavano da 62,63 €/MWh nel mercato olandese a 67,79 €/MWh in quello francese”, ha detto AleaSoft Energy Forecasting.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/20240311-AleaSoft-European-electricity-market-prices-150x150.png,italy
6,https://www.pv-magazine.it/2024/03/12/commissione-ue-approva-schema-italiano-da-11-miliardi-per-la-produzione-di-pannelli-batterie/,"BATTERIE,FINANZA,INDUSTRIA & FORNITORI,LEGGI & ATTI,MERCATI & POLITICHE,MODULI,POLITICA,STOCCAGGIO,ITALIA",SERGIO MATALUCCI,2024-03-12,"Commissione UE approva schema italiano da 1,1 miliardi per la produzione di pannelli, batterie","La Commissione europea ha approvato un regime italiano da 1,1 miliardi di € a sostegno di investimenti per la produzione di attrezzature, componenti e materie prime essenziali necessarie a promuovere la transizione energetica.
Nell’ambito della misura, che sarà parzialmente finanziata attraverso il dispositivo per la ripresa e la resilienza, l’aiuto assumerà la forma di sovvenzioni dirette.
“L’importo massimo dell’aiuto per beneficiario sarà di 150 milioni di €, cifra che può essere aumentata fino a 200 milioni di € per i beneficiari situati in regioni ammissibili agli aiuti a norma dell’articolo 107, paragrafo 3, lettera c), TFUE (le cosiddette “zone c”) e a 350 milioni di € per i beneficiari situati in regioni ammissibili agli aiuti a norma dell’articolo 107, paragrafo 3, lettera a), del TFUE (le cosiddette “zone a”)”, ha scritto l’esecutivo europeo.
Beneficiarie le imprese che producono batterie, pannelli solari, turbine eoliche, pompe di calore, elettrolizzatori, strumenti per la cattura, l’utilizzo e lo stoccaggio del carbonio, nonché componenti essenziali progettate e principalmente utilizzate come fattori di produzione diretti per la fabbricazione di tali attrezzature o le relative materie prime essenziali necessarie per la loro fabbricazione.
“Il regime garantisce che le eventuali distorsioni della concorrenza rimangano contenute”, ha detto Margrethe Vestager, vicepresidente esecutiva della Commissione, responsabile per la Concorrenza.
Gli aiuti saranno concessi entro il 31 dicembre 2025.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/08/European-Commission-1200x800-1-150x150.jpg,italy
7,https://www.pv-magazine.it/2024/03/12/inizia-la-costruzione-di-un-impianto-di-produzione-di-polisilicio-in-oman/,"FINANZA,INDUSTRIA & FORNITORI,MERCATI & POLITICHE,MODULI,SVILUPPI DI MERCATO,CINA,OMAN",PATRICK JOWETT,2024-03-12,Inizia la costruzione di un impianto di produzione di polisilicio in Oman,"United Solar Polysilicon (FZC) SPC ha avviato la costruzione di un impianto di produzione di polisilicio presso il Sohar Port and Freezone, un porto d’altura a metà strada tra Dubai e la capitale dell’Oman, Muscat.
La stampa locale dell’Oman riporta che l’investimento del progetto supera 1,35 miliardi di dollari. L’impianto, che dovrebbe essere operativo a partire dal prossimo anno, occuperà un’area di 160.000 metri quadrati e produrrà 100.000 tonnellate di silicio metallurgico di alta qualità all’anno.
Il processo produttivo dell’impianto prevede il versamento di silicio metallico liquido da una fornace in stampi, quindi il raffreddamento, la colata, la macinazione e l’imballaggio del minerale per l’esportazione globale.
Secondo una dichiarazione rilasciata sul sito web del governo omanita, il progetto riflette la “volontà del governo di incoraggiare gli investimenti locali e di attrarre gli investitori stranieri” e rispecchia parte degli obiettivi dell’Oman Vision 2040, un’unità di pianificazione economica e sociale del Paese.
Il sottosegretario al Commercio e all’Industria del Ministero del Commercio, dell’Industria e della Promozione degli Investimenti dell’Oman, Saleh bin Said Masan, ha definito il progetto come il primo del suo genere in Medio Oriente e ha affermato che il progetto promette un futuro più sostenibile per il porto e la zona franca di Sohar, aumentando la capacità di movimentazione negli anni a venire.
“Questo progetto per il polisilicio rafforzerà lo status del porto e della zona franca di Sohar come hub commerciale globale. Inoltre, rappresenta un risultato significativo per la crescita economica e la diversificazione della regione, in grado di soddisfare la crescente domanda di silicio metallurgico nei mercati di Asia, Europa e Nord America”, ha dichiarato.
L’annuncio segue la notizia che a gennaio il produttore cinese di materiali solari Shuangliang Eco-Energy Co ha annunciato di aver ricevuto un ordine di attrezzature per 58,3 milioni di dollari da United Solar Polysilicon (FZC) SPC e che fornirà forni per la riduzione del silicio policristallino, attrezzature per la produzione di idrogeno e unità di refrigerazione per l’impianto.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/image00163-2048x1536-1-150x150.jpg,italy
