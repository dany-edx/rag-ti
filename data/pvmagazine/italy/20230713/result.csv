url,tag,author,updated_date,title,contents
https://www.pv-magazine.it/2023/07/13/come-massimizzare-la-produzione-di-energia-nelle-tende-fotovoltaiche/,"INDUSTRIA & FORNITORI,MODULI,SVILUPPI DI MERCATO,TECNOLOGIA E SCIENZA,COREA DEL SUD",EMILIANO BELLINI,"LUGLIO 13, 2023",Come massimizzare la produzione di energia nelle tende fotovoltaiche,"Gli scienziati della Hanbat National University, in Corea del Sud, hanno studiato come le prestazioni delle tende fotovoltaiche integrate negli edifici (BIPV) siano influenzate dall’ombra prodotta dalle lamelle stesse e hanno scoperto che un angolo di inclinazione di 90 gradi può ridurre fortemente questo effetto.
“Ciò che distingue questa ricerca è l’enfasi posta sugli effetti di ombreggiamento nel contesto delle tende fotovoltaiche, un fattore spesso trascurato”, ha dichiarato alla rivista pv magazine l’autore corrispondente della ricerca, Jongho Joon. “Nonostante l’elogio generale della capacità delle tende fotovoltaiche di generare potenzialmente più energia rispetto ai moduli fotovoltaici fissi grazie ai loro angoli regolabili, lo studio richiama l’attenzione sulla sostanziale riduzione delle prestazioni operative che può verificarsi a causa degli effetti di ombreggiamento tra la parte superiore e inferiore delle lamelle delle tende”.
I ricercatori hanno confrontato le prestazioni di una tenda fotovoltaica ad angolo fisso che opera in condizioni verticali e inclinate con le prestazioni di un modulo BIPV di riferimento ad angolo fisso. Hanno utilizzato sia un impianto sperimentale sul campo che un modello di simulazione per rappresentare gli scenari del mondo reale.
“Per misurare l’irradiazione fornita al modulo installato, sono stati installati tre piranometri a 30 gradi, 90 gradi e 0 gradi rispettivamente per i piani inclinato, verticale e orizzontale”, hanno specificato gli scienziati.
I ricercatori hanno scoperto che, ad eccezione dell’angolo di 90 gradi, le tende fotovoltaiche continuavano a generare meno energia rispetto al modulo di riferimento ad angoli diversi. Normalmente, l’angolo ottimale per i sistemi fotovoltaici in Corea è di 30 gradi.
“È interessante notare che le tende fotovoltaiche hanno prodotto il picco di potenza a quest’angolo di 30 gradi, ma è stata notata anche una discrepanza significativa nel rendimento energetico rispetto al modulo di riferimento”, ha spiegato Joon. “Questo indica che un elevato rendimento energetico produce effetti di auto-ombreggiamento più pronunciati nelle tende fotovoltaiche”.
Gli scienziati hanno confrontato il rendimento energetico delle tende fotovoltaiche ai loro angoli ottimali mensili con il modulo di riferimento fisso a 30 o 90 gradi. Le tende fotovoltaiche hanno superato il modulo di riferimento fissato a un angolo di 90 gradi, ma il loro rendimento energetico è stato inferiore del 13-21% rispetto all’angolo di 30 gradi.
“Questi risultati suggeriscono che la regolazione dell’angolo delle tende fotovoltaiche potrebbe aumentare l’efficienza della generazione di energia, sebbene esistano dei limiti dovuti agli effetti di auto-ombreggiamento provocati dal modulo superiore delle lamelle”, hanno sottolineato gli scienziati.
Il gruppo di ricerca ha anche esaminato gli scenari in cui gli utenti potrebbero impostare in modo errato l’angolo delle tende fotovoltaiche. Hanno confrontato il rendimento energetico delle tende fotovoltaiche impostate ogni mese all’angolo meno ottimale con il modulo a lamelle di riferimento fissato a 30 o 90 gradi. Sono state riscontrate notevoli differenze nelle prestazioni di produzione di energia. Il modulo di riferimento a 30 gradi ha prodotto l’83-86% di energia in più rispetto alle tende fotovoltaiche disallineate, mentre ha generato il 14-28% di energia in meno rispetto al modulo di riferimento fissato a 90 gradi.
“Ciò ha sottolineato l’importanza di impostare con precisione l’angolo delle tende fotovoltaiche per massimizzare la produzione di energia”, hanno dichiarato gli studiosi.
Hanno presentato il nuovo concetto nello studio “Power performance assessment of PV blinds system considering self-shading effects”, pubblicato su Solar Energy.
“È importante notare che i risultati non hanno considerato gli effetti delle connessioni in serie-parallelo tra i moduli delle lamelle e dei diodi di bypass”, ha detto Yoon riferendosi alle direzioni future della ricerca. “Pertanto, l’incorporazione di questi fattori in condizioni reali potrebbe potenzialmente diminuire l’efficienza di generazione di energia delle tende fotovoltaiche”.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/13/nasce-hybitat-per-innovare-il-settore-dellidrogeno-a-uso-residenziale/,"IDROGENO,STOCCAGGIO,SVILUPPI DI MERCATO,TECNOLOGIA E SCIENZA,ITALIA,LOMBARDIA",LARA MORANDOTTI,"LUGLIO 13, 2023",Nasce Hybitat per innovare il settore dell’idrogeno a uso residenziale,"Le sue società per azioni Borsa e-Novia, esperta in tema di innovazione tecnologica, e SIT, che opera nell’ambito dei sistemi per il riscaldamento e la climatizzazione residenziale, hanno lanciato la joint venture Hybitat, un’innovativa soluzione per l’accumulo di energia alimentata da fonti rinnovabili.
“Hybitat sfrutta la potenza dell’idrogeno verde, prodotto attraverso l’elettrolisi dell’acqua. Utilizzando l’idrogeno verde, Hybitat può immagazzinare l’energia in eccesso durante i picchi di produzione e utilizzarla quando serve”, ha spiegato e-Novia attraverso i suoi canali social.
“Grazie all’esperienza di e-Novia nella mobilità sostenibile, nell’Intelligenza Artificiale, nel Data Intelligence e nel Machine Learning, Hybitat consente di controllare e gestire in modo intelligente i consumi, per soddisfare la crescente domanda di energia legata all’evoluzione dei bisogni domestici delle famiglie e alla crescita della mobilità elettrica. Analizzando i dati in arrivo sulle condizioni meteorologiche, i prezzi dell’energia, le abitudini di consumo e le esigenze degli utenti, Hybitat ottimizza l’uso dell’energia immagazzinata”, ha aggiunto e-Novia.
“SIT contribuisce al progetto con un know-how riconosciuto in ambito di gestione dell’idrogeno e un track record pluriennale sui sistemi di riscaldamento, ventilazione e climatizzazione. Si tratta quindi di un’integrazione di competenze al servizio della transizione energetica, per contrastare il cambiamento climatico a partire dalla nostra quotidianità», è invece l’annuncio pubblico di SIT.
La società è quindi nata per realizzare un innovativo sistema di generazione e stoccaggio dell’idrogeno per uso residenziale e attraverso una nota sottolinea i dati del prossimo futuro: “Lo stoccaggio dell’energia elettrica è un elemento cruciale per la creazione di un’economia più sostenibile. Entro il 2040 il mercato potenziale totale per il Long Duration Energy Storage potrebbe rappresentare l’equivalente del 10% di tutta l’elettricità consumata, passando da 1,5 a 2,5 TW di capacità globale. Inoltre, si prevede che il mercato dell’idrogeno verde raggiungerà un fatturato di 1,4 trilioni di dollari entro il 2050, fornendo il 25% del fabbisogno energetico mondiale. Solo in Italia si registrano al 2022 1.221.0455 impianti solari di cui più dell’86% sono di tipo residenziale con una potenza minore ai 12 KW. I nuovi impianti realizzati
nel 2022 sono 205.806 contro i 79.878 nuovi impianti del 2021, segnando quindi un aumento del 158%.
Si continua a registrare un trend di crescita anche nel primo trimestre 2023. Sono stati installati, infatti, 103.000
nuovi impianti registrando una crescita del 218%6 rispetto lo stesso periodo del 2022”.
Relativamente ai sistemi di storage abbinati agli impianti fotovoltaici, nella nota si sottolinea che si passa da un totale di 75.4027 nel 2021 ai 227.477 nel 2022 registrando un’importante crescita del 202%. “Il totale degli impianti fotovoltaici installati nel 2022 corrisponde a 25.048 MW di potenza. L’obiettivo italiano al 2030 è quello di raggiungere i 40.000 MW di potenza derivanti dagli impianti fotovoltaici”.
La presidenza di Hybitat è stata affidata a Mario Corsi e il Consiglio di Amministrazione è composto da cinque Consiglieri, tra i quali Vincenzo Russi (Amministratore Delegato e Co-founder di e-Novia), e Federico de Stefani (Presidente e Amministratore Delegato di SIT).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/13/senec-completa-primo-progetto-ci/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,EMILIA-ROMAGNA,ITALIA",SERGIO MATALUCCI,"LUGLIO 13, 2023",Senec completa primo progetto C&I,"Senec ha completato il suo primo progetto C&I (Commercial & Industrial) presso il Matilde Golf Club di Reggio Emilia, circolo di golf di oltre 6.200 metri quadrati. Il progetto prevedeva la realizzazione chiavi in mano di un impianto fotovoltaico da 80,84 kW in autoconsumo. 
“L’impianto fotovoltaico è formato da 188 moduli Senec.Solar M430 e da un inverter da 80 kW e consentirà di soddisfare circa il 60% del fabbisogno energetico totale del Club (215.650 kWh/anno)”, ha detto la società.
Nel 2022, il Matilde Golf Club si era già dotato di un impianto fotovoltaico SENEC da 13 kWp con accumulo in cascata da 20 kWh e di una stazione di ricarica elettrica Senec.
Il nuovo progetto risponde alla nuova strategia di Senec, e di molti dei suoi competitor, interessati a entrare in questo segmento per ampliare l’offerta dei prodotti e dei servizi, anche per diversificare il rischio.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/13/paolo-rocco-viscontini-riconfermato-presidente-italia-solare/,"MERCATI & POLITICHE,POLITICA,ITALIA",SERGIO MATALUCCI,"LUGLIO 13, 2023",Paolo Rocco Viscontini riconfermato presidente Italia Solare,"L’assemblea dei soci di Italia Solare ha eletto il nuovo consiglio direttivo, composto da 29 consiglieri, in rappresentanza di tutti i settori di mercato in cui i soci si trovano ad operare. Il nuovo gruppo sarà in carica per i prossimi tre anni.
Nel consiglio direttivo di mercoledì 12 luglio è stato riconfermato alla presidenza Paolo Rocco Viscontini, tra i fondatori di Italia Solare nel 2015.
Gli altri 28 membri del direttivo sono Emilio Sani (Sazalex), Stefano Cavriani (Ego Energy), Rolando Roberto (ENERWORKS EUROPE), Maria Sabella (Relight Energy Services), Andrea Brumgnach (Ceress), Claudio Conti (MC Energy) , Laura Onnis (ELGEA/Autostrade per l’Italia), Andrea Zanotti (Zanotti Energy Group), Claudia Vannoni (K2), Emiliano Pizzini (Mega TIS), Fulvio Ferrari (Higeco More), Marco Balzano (Studio Tecnico Ing. Balzano), Mauro Moroni, Valerio Natalizia (SMA Italia), Andrea Parrini (PM Service), Annarita Mitola (BFP Service), Giovanna Licata (Helexia Energy Services), Francesco Pezone (Pmlaw), Andrea Rovera (Wattkraft), Illuminato Bonsignore (3eee), Tiziano Mariani (MoMa Studio Tributario), Andrea Voigt (Aream), Gianluca Proietti (Huawei), Daniela Carriera (ERP Italia), Alberto Cuter (Jinko Solar), Diego Arbizzoni (Open), Edouard Dupuy (Smart Energies).
“Nel triennio precedente Italia Solare è passata da 572 a 1.177 soci, oggi conta su uno staff di nove risorse e ha sviluppato un’efficace attività di lobby e apprezzate iniziative di comunicazione e in-formazione”, ha scritto l’associazione di categoria.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/13/enel-vende-attivita-in-australia-cile-per-diminuire-indebitamento-netto-di-649-milioni/,"MERCATI & POLITICHE,SVILUPPI DI MERCATO,AUSTRALIA,CILE",SERGIO MATALUCCI,"LUGLIO 13, 2023","Enel vende attività in Australia, Cile per diminuire indebitamento netto di 649 milioni","Enel Green Power (EGP) ha firmato oggi un accordo con la società giapponese Inpex per la cessione del 50% delle due società che possiedono tutte le attività del gruppo in Australia, per un corrispettivo complessivo di circa 400 milioni di euro di enterprise value, riferito al 100%, di cui circa 140 milioni di euro in debito.
“Al perfezionamento dell’operazione, si prevede che EGP e INPEX gestiranno congiuntamente EGPA, supervisionando l’attuale portafoglio di generazione da fonti rinnovabili di quest’ultima e continuando a sviluppare la sua pipeline di progetti, allo scopo di ottenere un incremento della capacità installata di EGPA”, ha detto Enel.
La società italiana prevede che l’operazione genererà un impatto positivo di circa 87 milioni di euro sull’EBITDA ordinario del gruppo per il 2023 oltre a un effetto positivo di circa 145 milioni di euro sul debito netto del gruppo per il 2023.
EGPA gestisce 3 impianti fotovoltaici per un totale di 310 MW di capacità installata, oltre a un progetto eolico in costruzione con capacità di 76 MW e ad un progetto solare in fase di esecuzione con capacità di 93 MW.
Riduzione dell’indebitamento netto
Ieri, Enel ha firmato un contratto di compravendita di azioni con Sonnedix, per la vendita delle intere partecipazioni nel capitale sociale di Arcadia Generación Solar, società cilena che possiede un portafoglio di quattro impianti fotovoltaici  in esercizio. Le attività sono situate nelle regioni di Atacama e Antofagasta, nel Cile settentrionale, e hanno una capacità installata totale di circa 416 MW.
Gli acquirenti pagheranno un corrispettivo complessivo di 550 milioni di dollari, pari a circa 504 milioni di euro. “Si prevede quindi che l’operazione generi un impatto positivo sull’indebitamento netto del gruppo Enel di circa 504 milioni di euro e sull’utile netto di gruppo al 2023 di circa 20 milioni di euro”.
L’effetto congiunto delle due operazioni sull’indebitamento netto del gruppo Enel è di circa 649 milioni di euro. Come messo in luce in precedenza, la crescita di Enel negli ultimi 10 anni è stata molto solida. Unico neo su cui il gruppo sta lavorando: l’indebitamento. A febbraio Fitch ha stimato una riduzione dell’indebitamento netto del gruppo guidato da Francesco Starace di 14,3 miliardi nel periodo 2023-2024.
Durante il periodo Starace, Enel ha definito un piano di dismissioni taglia-debito da 21 miliardi di euro. Lo scorso anno la società ha annunciato cessioni in Argentina, Perù, Grecia e Romania.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/07/13/eku-energy-si-assicura-diritti-su-oltre-1-gw-di-batterie-di-accumulo-per-lo-piu-in-sud-italia/,"BATTERIE,MERCATI & POLITICHE,STOCCAGGIO,SVILUPPI DI MERCATO,ITALIA",SERGIO MATALUCCI,"LUGLIO 13, 2023","Eku Energy si assicura diritti su oltre 1 GW di batterie di accumulo, per lo più in Sud Italia","Renera Energy e Eku Energy hanno firmato un accordo quadro con cui la società che offre soluzioni di stoccaggio di energia si è assicurata diritti per la realizzazione di oltre 1 GW di batterie di accumulo, per lo più in Sud Italia.
“L’accordo prevede che Renera si concentri sullo sviluppo prima di trasferire i progetti in una fase successiva a Eku, che li acquisirà concentrandosi sulla costruzione e sulla gestione”, ha detto a pv magazine Italia Paolo Sereni, Chief Operating Officer di Renera Energy.
Come parte dell’accordo, Eku Energy sta già finanziando progetti con una capacità totale di oltre 100 MW.
Renera sta lavorando ai progetti e prevede di realizzarli “nei prossimi anni”. Renera ha detto che preferisce non rivelare le capacità di stoccaggio dei diversi sistemi, i casi d’uso previsti, i principali progetti pianificati o l’impegno finanziario per la collaborazione.
Renera Energy è stata recentemente creata a partire dalla società di consulenza con sede in Svizzera Energie Zukunft Schweiz e dalle sue filiali in Germania, Spagna, Romania e Italia.
Eku Energy è stata fondata dal Green Investment Group di Macquarie ed è oggi di proprietà congiunta di un fondo gestito da Macquarie Asset Management e da British Columbia Investment Management Corporation (BCI).
“L’Italia è un mercato chiave per Eku Energy”, ha commentato Sandra Grauers Nilsson, CEO di Eku Energy.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
