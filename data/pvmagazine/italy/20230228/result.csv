url,tag,author,updated_date,title,contents
https://www.pv-magazine.it/2023/02/28/ricerca-mostra-un-tasso-di-guasti-del-343-per-inverter-residenziali-nellarco-di-15-anni/,"INVERTER,GERMANIA",EMILIANO BELLINI,"FEBBRAIO 28, 2023","Ricerca mostra un tasso di guasti del 34,3% per inverter residenziali nell’arco di 15 anni","Ricercatori dell’Università di Scienze Applicate di Berna hanno condotto un’indagine online per studiare il “tempo al guasto” (dall’inglese time to failure – TTF) degli inverter residenziali e hanno scoperto che il 34,3% dei dispositivi ha subito il primo guasto dopo 15 anni.
“Direi che questo tasso di guasti è accettabile, persino buono”, ha dichiarato il ricercatore Christof Bucher a pv magazine. “Si presume, del resto, che un inverter debba essere sostituito una volta nel corso della vita di un impianto fotovoltaico”.
L’indagine comprende inverter dei produttori Fronius, Huawei, Kostal, SMA, SolarEdge e Sputnik. Tuttavia, i ricercatori hanno affermato che i dispositivi analizzati non sono rappresentativi dell’attuale mercato fotovoltaico, poiché sono stati acquistati molti anni fa.
“Gli inverter più vecchi analizzati in questo studio risalgono ai primi anni ’90”, hanno dichiarato.
L’indagine comprende i dati di 1.195 impianti fotovoltaici con 2.121 inverter e 8.542 ottimizzatori. La maggior parte degli inverter utilizzati in questi impianti ha una potenza nominale compresa tra 10 kVA e 15 kVA.
“Gran parte dei dati è stata raccolta con l’aiuto di persone che conoscono bene la storia degli impianti fotovoltaici”, hanno spiegato gli scienziati, aggiungendo che sono stati eliminati i dati incompleti e non analizzabili. “Il sondaggio ha dato agli intervistati la possibilità di aggiungere i propri commenti ai dati tecnici”.
Per analizzare il TTF, il gruppo di ricerca ha utilizzato lo stimatore di Kaplan-Meier, comunemente usato per stimare la funzione di sopravvivenza da dati censiti, troncati o con valori mancanti. La curva di sopravvivenza mostra quale percentuale della popolazione è ancora funzionante e dopo quanti anni.
“Lo stimatore di Kaplan-Meier può essere adattato a diversi fattori, ad esempio all’anno di messa in servizio, al produttore dell’inverter o al rapporto di potenza nominale”, hanno spiegato i ricercatori.
Gli scienziati hanno inoltre specificato che la curva di sopravvivenza considera quanti inverter sono ancora sotto osservazione nel corrispondente anno di funzionamento. Questo potrebbe aiutare a valutare quando una certa percentuale di inverter avrà i primi malfunzionamenti previsti.
“Tuttavia, poiché per i vecchi inverter sono disponibili solo pochi dati, l’incertezza della curva di sopravvivenza aumenta con l’aumentare della vita dell’inverter”, hanno dichiarato gli scienziati.
L’indagine ha mostrato che oltre il 65% degli inverter non presentava guasti rilevanti per il rendimento entro il 15° anno di funzionamento. Gli scienziati hanno affermato che il TTF dipende principalmente dal produttore e dall’ubicazione del dispositivo, e che le installazioni all’aperto che presentano TTF più brevi. L’affidabilità complessiva di un inverter è proporzionale alla riduzione del numero di componenti elettronici di potenza. Secondo gli scienziati, negli inverter con ottimizzatori di potenza, il primo guasto si verifica spesso prima rispetto ai dispositivi senza ottimizzatori.
“Gli inverter e gli ottimizzatori di questo studio rappresentano un’ampia sezione, anche se non rappresentativa, degli inverter e degli ottimizzatori utilizzati negli impianti fotovoltaici degli edifici in Svizzera e in Europa”, hanno spiegato.
Quando hanno annunciato per la prima volta l’indagine, a luglio, i ricercatori hanno dichiarato che le cause dei guasti e dei difetti non erano state registrate con precisione. In quell’occasione avevano affermato che “la regola empirica secondo cui gli inverter dovrebbero funzionare senza guasti per circa 15 anni” era stata confermata dai loro risultati.
Il progetto di ricerca durerà fino alla fine del 2025 e sarà esteso ad altri sistemi.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/02/28/il-brasile-raggiunge-potenza-fotovoltaica-installata-di-25-gw/,"INSTALLAZIONI E IMPIANTI,BRASILE",PV MAGAZINE,"FEBBRAIO 28, 2023",Il Brasile raggiunge potenza fotovoltaica installata di 25 GW,"Il Brasile ha superato i 25 GW di capacità solare installata, pari all’11,6% del mix elettrico del paese, secondo nuove statistiche pubblicate dall’associazione brasilian del fotovoltaico ABSolar.
Il settore fotovoltaico utility-scale rappresenta 7,8 GW e la generazione distribuita 17,2 GW.
Dal luglio 2022, il fotovoltaico in Brasile è cresciuto in media di 1 GW al mese, secondo ABSolar. Il Paese ha registrato una capacità cumulata di 16,4 GW a luglio, 17,5 GW ad agosto, 18,6 GW a settembre, 21,1 GW a ottobre, 22 GW a novembre, 23 GW a dicembre e 25 GW a febbraio 2023.
ABSolar afferma che questa capacità ha attirato 125,3 miliardi di BRL (22,62 miliardi di euro) di nuovi investimenti nel paese.
A gennaio, le autorità brasiliane hanno introdotto nuove regole per garantire che gli impianti fotovoltaici di dimensioni inferiori a 3 MW siano ancora ammissibili ai contributi per il net metering fino al 2045.
Quest’anno è entrata in vigore una tariffa per i prosumer, ma si prevede che la redditività economica del fotovoltaico su tetto e dei piccoli parchi solari rimanga elevata. La forte crescita registrata nel 2022 è legata anche all’introduzione di questa tariffa per l’allacciamento alla rete a partire da gennaio.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/02/28/celle-solari-tandem-in-perovskite-e-silicio-mantengono-l80-dellefficienza-dopo-un-anno/,"MODULI,TECNOLOGIA E SCIENZA,ARABIA SAUDITA",EMILIANO BELLINI,"FEBBRAIO 28, 2023",Celle solari tandem in perovskite e silicio mantengono l’80% dell’efficienza dopo un anno,"Un gruppo di scienziati della King Abdullah University of Science and Technology (KAUST) in Arabia Saudita ha condotto un test all’aperto durante un periodo di dodice mesi su una cella solare tandem in perovskite e silicio sviluppata nel 2020. Hanno scoperto che il dispositivo ha mantenuto più dell’80% della sua efficienza iniziale durante il periodo di test tra aprile 2021 e aprile 2022.
“Non stiamo parlando di 500 ore o 1.000 ore in un ambiente controllato in laboratorio, ma di misurazioni reali all’aperto per diversi anni”, ha dichiarato il ricercatore Maxime Babics a pv magazine, sottolineando che i test sono appena iniziati. “Ora che l’efficienza delle celle tandem ha superato il 30%, credo sia giunto il momento di concentrarsi sulla stabilità, avendo in mente un obiettivo di funzionamento di almeno due decenni”.
Il gruppo di ricerca ha descritto i suoi risultati in “One-year outdoor operation of monolithic perovskite/silicon tandem solar cells“, pubblicato di recente su Cell Reports Physical Science. I ricercatori hanno sottolineato l’importanza di un incapsulamento robusto per ridurre al minimo la diminuzione della stabilità delle celle.
Gli studiosi hanno saldato due fili metallici su entrambi i lati della cella per estendere i contatti degli elettrodi. Hanno poi incapsulato il dispositivo tra due strati di poliuretano termoplastico (TPU) e vetro prima della laminazione del modulo.
Hanno poi installato la cella solare tandem con un angolo di inclinazione di 25 gradi e un orientamento verso sud e l’hanno testata presso l’impianto di prova KAUST in Arabia Saudita, con un irraggiamento orizzontale globale (GHI) di circa 2.240 kWh per metro quadro.
“La combinazione di elevato irraggiamento, alta temperatura e relativa alta umidità rende questo luogo un ambiente difficile per le celle solari a base di perovskite; un luogo molto importante per studiare la resistenza all’aperto delle tecnologie fotovoltaiche”, hanno dichiarato gli scienziati.
Il fattore di riempimento del dispositivo tandem è rimasto al di sopra del 78% per i primi quattro mesi, per poi diminuire gradualmente da agosto a dicembre fino a raggiungere circa il 72%. Alla fine del primo anno di funzionamento, il fattore di riempimento è rimasto superiore al 70%.
“Sapendo che il fattore di riempimento è il parametro più soggetto a degradarsi all’aperto, i risultati sono promettenti per raggiungere una tecnologia tandem stabile”, hanno detto i ricercatori, aggiungendo che alla fine di aprile 2021, la cella era ancora in grado di mantenere più dell’80% della sua efficienza iniziale.
“È un grande salto per noi in termini di stabilità esterna, ma è chiaro che abbiamo margini di miglioramento”, ha detto Babics. “È anche importante ricordare che questa generazione di tandem è stata sviluppata nel nostro laboratorio alla fine del 2020 e sono fiducioso di dire che la nuova generazione di tandem che stiamo fabbricando in questo momento potrebbe portare a risultati migliori”.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/02/28/le-melanzane-crescono-del-50-in-piu-sotto-i-pannelli-solari/,"INSTALLAZIONI E IMPIANTI,MODULI,TECNOLOGIA E SCIENZA,FRANCIA",PV MAGAZINE,"FEBBRAIO 28, 2023",Le melanzane crescono del 50% in più sotto i pannelli solari,"L’azienda francese specializzata in agrovoltaico Sun’Agri ha pubblicato un rapporto su una coltivazione di melanzane nella serra fotovoltaica Brinkhoff a Granges-sur-Lot, nella regione del Lot-et-Garonne.
Entrata in servizio a settembre 2020, la struttura di 2.500 m² risponde alle esigenze dell’operatore di adattare la produzione ai crescenti rischi climatici. L’aumento della temperatura media nelle serre (30 C in primavera e 40 C in estate) provoca bruciature sui fiori e accelera lo sviluppo di nuovi parassiti.
A un anno dalla messa in servizio, i primi risultati hanno mostrato prestazioni superiori sotto i pannelli rispetto a un’area senza moduli. Sotto l’impianto sono stati raccolti più di 800 kg di ortaggi, rispetto ai circa 500 kg dell’area di riferimento senza pannelli. Inoltre le melanzane raccolte sotto la struttura fotovoltaica hanno una biomassa maggiore, sinonimo di un migliore sviluppo della pianta.
“Siamo lieti che questi risultati della serra Brinkhoff confermino sul campo i vantaggi dell’agrivoltaico dinamico per l’orticoltura e le colture in serra”, ha affermato Cécile Magherini, direttore di Sun’Agri. “Oltre ad essere uno strumento di adattamento e resilienza per l’agricoltore di fronte alle sfide climatiche, la gestione intelligente della nostra tecnologia consente l’ottimizzazione della produzione agricola”.
Il gruppo ha dotato le colture di tre tipi di sensori per un’analisi dettagliata delle loro condizioni e la considerazione dei fattori meteorologici. Dei sensori micrometeorologici sono stati posti a diverse altezze della pianta misurano la temperatura dell’aria, l’umidità, il vento e l’irraggiamento.
Inoltre, sensori di radiazione fotosinteticamente attiva (PAR) misurano la radiazione attiva per la fotosintesi, il che rende possibile stimare la crescita e le esigenze delle piante. I “sensori vegetali” permettono di osservare il comportamento della pianta (stato idrico, funzionamento, stress, temperatura degli organi) e di ottimizzarne il suo benessere in tempo reale.
“Coltiviamo vari ortaggi sotto questi impianti e i prossimi raccolti ci permetteranno di confermare e completare i primi incoraggianti risultati”, ha dichiarato il manager della struttura Youp Brinkhoff.
Dall’apertura della serra sono stati coltivati nove tipi di frutta e verdura: pomodori, cetrioli, melanzane, peperoni, sedano, finocchi, spinaci, valeriana e fagiolini.
Autrice: Gwenaelle Deboutte
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/02/28/perche-lindustria-fotovoltaica-deve-ridurre-luso-dellargento/,"MODULI,TECNOLOGIA E SCIENZA,WORLD",PV MAGAZINE,"FEBBRAIO 28, 2023",Perché l’industria fotovoltaica deve ridurre l’uso dell’argento,"Le celle solari usano l’argento per condurre la carica elettrica fuori dalla cella e nel sistema fotovoltaico. Sebbene ogni cella prodotta oggi richieda solo pochi milligrammi del metallo prezioso, molti studi hanno illustrato come la rapida crescita dell’industria solare potrebbe esaurire gran parte delle riserve d’argento conosciute del mondo prima del 2050.
Anche prima che suonasse l’allarme sulla disponibilità dell’argento, i produttori di celle erano disposti a ridurre comunque il suo uso, poiché si tratta di uno dei materiali più costosi utilizzati per la loro produzione.
Una nuova ricerca dell’universitá australiana UNSW mostra che gli sforzi per ridurre il consumo di argento devono essere notevolmente intensificati per evitare un serio problema di approvvigionamento, in particolare con l’introduzione di nuove tecnologie di tipo n che richiedono più argento rispetto alle celle PERC, che rappresentano ancora oltre l’80% del mercato.
Nell’articolo “The Silver Learning Curve for Photovoltaics and Projected Silver Demand for Net-Zero Emissions by 2050“, recentemente pubblicato sulla rivista scientifica Progress in Photovoltaics, gli studiosi hanno esaminato l’impatto dei diversi sviluppi della tecnologia fotovoltaica sulla domanda di argento.
“I risultati mostrano che l’attuale tasso di riduzione del consumo di argento non è sufficiente a fermare l’aumento della domanda di argento da parte dell’industria fotovoltaica e che il passaggio a tecnologie ad alta efficienza come TOPCon e eterogiunzione (SHJ) potrebbe aumentare notevolmente la domanda d’argento, con un conseguente aumento dei prezzi”, affermano i ricercatori.
La conclusione principale del loro lavoro è che è necessario aumentare gli investimenti nella ricerca e nello sviluppo di tecnologie fotovoltaiche che prescindano dall’uso del prezioso metallo, soprattutto in virtù dei recenti risultati con l’utilizzo alternativo del rame, che i ricercatori giudicano come particolarmente promettenti.
“Mentre il rivestimento in argento richiede un importante cambiamento rispetto alle attuali pratiche di produzione, quello in rame rappresenta un’opportunità promettente per accelerare la riduzione dell’uso di argento nell’industria fotovoltaica, superando al contempo i limiti fisici imposti dalla tecnologia di stampa”, afferma il gruppo di ricerca.
A lungo termine, il riciclaggio dei vecchi moduli solari può essere una fonte significativa di argento. Sono comunque necessari maggiori investimenti e ricerca in questo campo e potrebbero passare ancora diversi decenni prima che il volume di panneli fotovoltaici lavorati ogni anno sia sufficiente a produrre nuovo argento.
Gli scienziati avvertono anche del pericolo di fare affidamento sulla possibilità di aumentare la produzione di argento, ricordando che le risorse di argento più accessibili sono già state sfruttate. Secondo loro, l’apertura di nuove miniere comporterà probabilmente scavi più profondi o la lavorazione di minerali di qualità inferiore, il che implica un maggiore consumo di energia.
Autore: Mark Hutchins
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
