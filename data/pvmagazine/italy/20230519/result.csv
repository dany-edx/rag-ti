url,tag,author,updated_date,title,contents
https://www.pv-magazine.it/2023/05/19/fotovoltaico-da-1-mw-per-il-nuovo-ospedale-di-monopoli-fasano/,"INDUSTRIA & FORNITORI,INSTALLAZIONI E IMPIANTI,INVERTER,MODULI,ITALIA,PUGLIA",LARA MORANDOTTI,"MAGGIO 19, 2023",Fotovoltaico da 1 MW per il nuovo ospedale di Monopoli – Fasano,"Tra le installazioni in cui è attiva l’EP Contractor Enerqos, gruppo Ameresco, c’è l’impianto fotovoltaico del nuovo Ospedale di Monopoli – Fasano, che si prepara ad essere la struttura più all’avanguardia del Centro-Sud Italia. La voce dell’azienda che ha spiegato i dettagli a pv magazine è quella di Massimo Albino Russo “Nella mia amata Regione Puglia siamo attualmente attivi con numerosi cantieri aperti su tetti, campi a terra, parcheggi fotovoltaici e campi di agrivoltaico”.
L’impianto avrà una potenza di 1 Mw grazie ai 1663 pannelli monocristallini Longi da 555 watt ciascuno monocristallino installati sulla copertura dell’ospedale e agli inverter Sungrow.

“Si prevede che entrerà in funzione entro la fine dell’estate 2023, andando a garantire con fonte rinnovabile il 50% del fabbisogno energetico dell’ospedale, una struttura tecnologicamente avanzata e molto energivora”, ha dichiarato Russo.
Una volta attivo, sarà in funzione anche un sistema di monitoraggio real time di tutto l’impianto fotovoltaico collegato con la centrale Enerqos di Milano.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/19/in-italia-e-in-arrivo-la-gigafactory-di-batteria-al-litio-di-pylon-technologies/,"BATTERIE,STOCCAGGIO,ITALIA,VENETO",LARA MORANDOTTI,"MAGGIO 19, 2023",In Italia è in arrivo la gigafactory di batterie al litio di Pylon Technologies,"Pylon Technologies ha annunciato il piano per costruire il suo primo stabilimento in Italia attraverso Pylon LiFeEU, joint venture con sede a Sant’Angelo di Piove di Sacco, in provincia di Udine. Qui sorgerà la fabbrica dove si produrranno soluzioni di accumulo di energia in modo più stabile e sicuro per i clienti in Europa.
La jv è partecipata congiuntamente da Pylon Technologies Europe Holding BV, società di diritto olandese interamente posseduta da Pylontech, ed Energy, protagonista italiana nei sistemi di accumulo di energia per il settore residenziale e per le applicazioni su larga scala, che da dieci anni collaborano grazie a impegni condivisi per promuovere le energie rinnovabili. La nuova fabbrica veneta utilizzerà risorse e competenze di entrambe le parti per sviluppare e commercializzare prodotti di accumulo di energia in Europa , creando una nuova base per soluzioni innovative in tal senso.
La creazione del nuovo stabilimento si pone come significativa pietra miliare per questa azienda in rapida crescita, ad oggi ai vertici del mercato globale dell’energia delle batterie con oltre un milione di sistemi di accumulo di energia commissionati in oltre 80 paesi e regioni a partire dalla sua prima consegna nel 2013.
Geoffrey Song , vicepresidente di Pylontech, ha dichiarato: “Impostare la produzione localizzata è un passo importante per Pylontech poiché i nostri partner, soprattutto in Europa, hanno il desiderio di avere una catena di approvvigionamento più sicura e stabile. Abbiamo scelto il Veneto come punto di partenza che gode sia della saggezza di lunga data di Galilei che della nostra amicizia con Energy. Credo nel futuro super luminoso dell’industria delle energie rinnovabili nell’UE sfruttando saggezza globale e risorse locali”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/19/i-ricercatori-valutano-il-degrado-degli-impianti-fotovoltaici-piu-vecchi-di-15-anni/,"INSTALLAZIONI E IMPIANTI,TECNOLOGIA E SCIENZA,GERMANIA,WORLD",EMILIANO BELLINI,"MAGGIO 19, 2023",Ricercatori valutano il degrado degli impianti fotovoltaici più vecchi di 15 anni,"Gli scienziati dell’Accademia delle Scienze polacca hanno studiato gli impianti fotovoltaici più vecchi di 15 anni e hanno osservato una diminuzione della produttività energetica che va dall’1,9% al 2,9% in un periodo di 16 anni. I test sono stati condotti su due impianti fotovoltaici su tetto a Sinsheim, una città della Germania sud-occidentale.
Il primo impianto, un campo da 37,8 kW collegato alla rete, è costituito da 252 moduli solari con vetro di copertura, ciascuno con una potenza di 150 W, forniti da Suntech, un produttore cinese. Il secondo impianto è un sistema fotovoltaico da 18,48 kW composto da 112 moduli glass-backsheet di Suntech con una potenza di 165 W. Entrambi i sistemi utilizzano inverter di Solarmax, un produttore tedesco.
In base all’analisi effettuata con il software HOMER del NREL, gli scienziati hanno rilevato che gli impianti fotovoltaici hanno generato un totale di 958 MWh nel periodo 2004-2021. Hanno inoltre osservato che il sistema più grande ha subito alcuni guasti all’inverter nel 2009 e nel 2010.
Il gruppo di ricerca ha scoperto che il sistema da 18,48 kW ha mostrato una maggiore produttività energetica unitaria rispetto al campo da 37,8 kW, in particolare nel 2009 e nel 2014-2015. Hanno determinato che il fattore di degrado annuale per il primo sistema era dello 0,11%/anno, mentre per il secondo sistema era dello 0,20%/anno.
Inoltre, i ricercatori hanno rilevato che la produzione effettiva di energia per irraggiamento disponibile era di 0,817 per il sistema da 18,48 kW e di 0,826 per quello da 37,8 kW. Il rendimento specifico misurato diviso per il rendimento specifico teorico per i primi due anni di funzionamento è stato rispettivamente del 96,8% e del 95,8%.
La loro analisi ha anche indicato un tasso di degrado della potenza dell’1,9% nel sistema più grande e del 2,9% in quello più piccolo nel periodo di 16 anni. Inoltre, i tassi di degrado annuale della potenza sono stati osservati pari allo 0,11%/anno per l’impianto da 37,8 kW e allo 0,20%/anno per l’impianto da 18,48 kW, valori significativamente inferiori rispetto a quelli riportati nella letteratura esistente.
I ricercatori hanno descritto i loro risultati in “Evaluation of degradation energy productivity of photovoltaic installations in long-term case study“, pubblicato di recente su Applied Energy.
“Il principale punto di forza della metodologia estesa proposta è l’eliminazione dell’impatto delle condizioni meteorologiche sulla scala delle differenze annuali”, hanno concluso i ricercatori.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/19/ecco-climate-seconda-edizione-pniec-deve-essere-sufficientemente-vincolante/,"LEGGI & ATTI,MERCATI & POLITICHE,OPINION & ANALYSIS,POLITICA,ITALIA",SERGIO MATALUCCI,"MAGGIO 19, 2023",ECCO Climate: seconda edizione PNIEC deve essere “sufficientemente vincolante”,"Il sistema elettrico italiano ha bisogno di 90 GW di fotovoltaico entro il 2030, puntando sull’agrivoltaico e, in generale, sugli “impianti oggi più economici”. L’Italia deve quindi velocizzare il processo autorizzativo, non dimenticando però installazioni residenziali come parte della strategia di rinnovamento del patrimonio immobiliare nazionale. Lo spiega Michele Governatori, responsabile elettricità e gas di ECCO Climate, a pv magazine Italia. 
pv magazine Italia: Avete previsioni per l’installato nei prossimi mesi e anni? Quale potrebbe essere invece teoricamente?
Michele Governatori (MG): Riteniamo che per raggiungere una decarbonizzazione pressoché completa del sistema elettrico italiano nel 2035 siano necessari nel 2030 oltre 90 GW di solare e oltre 30 GW di eolico.
Quale il vostro punto di vista sul mercato fotovoltaico italiano in generale? Quali sono le problematicità?
MG: L’unico limite oggi molto rilevante legato alla governance è quello delle autorizzazioni. Per quanto riguarda l’adeguatezza della capacità produttiva e di installazione, gli operatori sanno fare il loro mestiere e organizzarsi.
Il permitting, appunto, rimane uno dei problemi più gravi a livello nazionale. Quali sono le possibili soluzioni?
MG: Aiutare gli enti locali a svolgere il loro lavoro di approvazione, e eventualmente prescrizioni; introdurre forme di incentivo per cui le regioni non mirino alla propria autonomia energetica ma contribuiscano a quella del Paese nel rispetto delle politiche del clima; impedire che il ministero della cultura possa bloccare sistematicamente i progetti senza tenere in conto gli obiettivi ambientali complessivi; indurre Terna a utilizzare le sue prerogative, che in parte già ha, di indirizzo rispetto ai progetti su cui vengono richiesti gli allacciamenti.
Cosa pensate dell’agrivoltaico? Ci sono delle differenze anche tra le associazioni degli agricoltori: Confagricoltura ha una percezione tendenzialmente positiva, mentre Coldiretti è meno favorevole. Il punto è che, secondo Coldiretti, molte società energetiche vogliono semplicemente installare il fotovoltaico e dare una parvenza verde con un paio di coltivazioni, il cui valore rimane però spesso limitato.
MG: Fotovoltaico e agricoltura possono coesistere in molti casi, anche se la concorrenza per le risorse, compreso il territorio, fa parte della realtà e non è eliminabile. Dove esistono le sinergie, non avrebbe senso non coniugare FV e produzione agricola.
Floating? Cosa ne pensate? Pensate che ci siano delle applicazioni già percorribili? Per esempio il flottante su dighe permetterebbe di ridurre l’evaporazione e richiederebbe meno infrastrutture, connessioni etc. Non ha senso includere il flottante nelle strategie europee?
MG: Le applicazioni sperimentali o di nicchia nelle rinnovabili sono molte. Nessuna è esclusa dalle politiche, che anzi per impostazione europea e nazionale devono essere trasversali tra tecnologie. L’innamoramento per singole applicazioni di nicchia però può rallentare la decarbonizzazione, che richiede anzitutto impegno sugli aspetti decisivi come quello delle autorizzazioni agli impianti oggi più economici.
Parlando di rooftop distribuito, quale la vostra prospettiva?
MG: Il fotovoltaico nei tetti residenziali costa più che quello utility scale soprattutto per motivi di taglia, ma ha un potenziale interessante. Stimiamo una necessità di oltre 30 GW nel 2030 per tutto il rooftop in Italia. Gli impianti su tetti hanno sinergie importanti rispetto all’efficienza delle reti elettriche. Le politiche per facilitarlo sono connesse a quelle per il rinnovamento del patrimonio edilizio e devono esservi integrate. Una cosa in cui il cosiddetto Superbonus ha sbagliato e va corretto è sicuramente non aver posto la decarbonizzazione dei consumi energetici tra i requisiti imprescindibili degli incentivi.
In generale cosa ne pensate della strategia solare italiana? O meglio: si può parlare di una strategia coesa o si tratta di un insieme di diverse iniziative singole e private non coerenti e coordinate?
MG: Esiste una strategia energetica e ambientale che oggi si realizza nel PNIEC di cui il Governo è ora chiamato a fare la seconda edizione coerente con gli obiettivi del Green Deal europeo. Quello di cui dobbiamo preoccuparci è che il PNIEC sia sufficientemente vincolante e integrato con tutti gli strumenti legislativi e regolatori connessi con gli obiettivi. Per esempio: la politica fiscale.
Possiamo pensare a una strategia nazionale che possa supportare il mercato fotovoltaico nazionale, non solo in termini di produzione di energia elettrica, ma anche in termini di produzione di pannelli, componenti etc? È auspicabile?
MG: Questo sta già avvenendo. Tuttavia legare autarchia e decarbonizzazione è un errore. La transizione delle economie verso la sostenibilità climatica è vero che passa per un maggior uso di risorse locali, come le fonti rinnovabili, ma anche per interdipendenze tra zone lontane e tra tecnologie e materie prime distribuite inegualmente nel mondo. La decarbonizzazione comporta non la fine, bensì l’intensificazione delle necessità di solidarietà e integrazione delle politiche mondiali.
Un confronto tra ora e il boom dell’inizio del decennio passato è possibile? Secondo voi, l’Italia non sta avendo problemi anche legati alla mancanza di produzione di pannelli in territorio nazionale?
MG: L’Italia è un paese trasformatore da sempre. Importare materiale non è un limite allo sviluppo. Se mai influisce su aspetti macroeconomici, monetari e sulla bilancia commerciale che non sono oggetto della mia analisi e non sono il mio focus principale. 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/19/la-tempesta-minerva-colpisce-la-produzione-di-energia-solare-in-italia/,"INSTALLAZIONI E IMPIANTI,OPINION & ANALYSIS,OPINIONI,SVILUPPI DI MERCATO,TECNOLOGIA E SCIENZA,EMILIA-ROMAGNA,GERMANIA,ITALIA",,"MAGGIO 19, 2023",La tempesta Minerva colpisce la produzione di energia solare in Italia,"Il sistema di bassa pressione denominato Minerva dal Meteo Aeronautica Militare ha portato questa settimana forti piogge e venti intensi in Italia e nei Paesi limitrofi, causando danni diffusi e tragiche perdite di vite umane.
La primavera porta con sé una confluenza di fattori che possono causare questi eventi: l’aumento dell’irraggiamento solare riscalda le masse oceaniche e terrestri, creando uno strato di aria calda, ma le masse d’aria fredda dell’inverno non si sono ancora ritirate completamente verso nord e se i fattori meteorologici spingono queste masse d’aria insieme, si mescolano violentemente, formando un sistema di bassa pressione proprio come è successo per Minerva.
Martedì 16 maggio, Minerva era localizzata prevalentemente sull’Italia. Solcast ha seguito in tempo reale la perturbazione per monitorare e prevedere la produzione solare e la rotazione del sistema di bassa pressione che è chiaramente visibile in queste mappe GHI di Solcast. I valori di irraggiamento totale giornaliero sono stati bassi, in particolare nel nord Italia e sulla costa occidentale.

Di conseguenza, la produzione di energia solare fotovoltaica in Italia e nella regione TransnetBW ISO nella Germania meridionale è stata significativamente ridotta rispetto ai giorni precedenti. Al contrario, l’energia eolica è stata elevata, grazie alla natura intensa e diffusa della perturbazione.



Solcast produce questi dati attraverso le sue previsioni di irraggiamento e il Weather API, tracciando le nuvole e gli aerosol con una risoluzione da 1 a 2 km a livello globale, utilizzando dati satellitari e algoritmi AI/ML propri Questi dati vengono utilizzati per guidare i modelli di irraggiamento, consentendo a Solcast di calcolare l’irraggiamento ad alta risoluzione, con un margine di errore inferiore al 2%. Questi dati sono utilizzati da più di 300 aziende che gestiscono oltre 150 GW di impianti solari a livello globale.
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/19/sharp-presenta-il-pannello-solare-topcon-da-570-w-con-unefficienza-del-2207/,"INDUSTRIA & FORNITORI,MODULI,TECNOLOGIA E SCIENZA,WORLD",EMILIANO BELLINI,"MAGGIO 19, 2023","Sharp presenta il pannello solare TOPCon da 570 W con un’efficienza del 22,07%","Sharp ha presentato un nuovo pannello solare bifacciale monocristallino di tipo n basato sulla tecnologia delle celle TOPCon (tunnel oxide passivated contact). Il modulo NBJD570 a doppio vetro è dotato di 144 celle solari semi-tagliate basate su wafer M10 e di un design a 16 busbar.
I nuovi pannelli misurano 2.278 mm x 1.134 mm x 30 mm e pesano 32,5 kg. Possono essere utilizzati in impianti fotovoltaici con una tensione massima di 1.500 V e una temperatura di esercizio compresa tra -40 C e 85 C.
Il pannello, certificato IEC61215 e IEC61730, ha un’efficienza di conversione del 22,07% e una bifaccialità superiore all’80%, secondo quanto riportato dal produttore. Il coefficiente di temperatura operativa è di -0,30% per C e la tolleranza di potenza raggiunge il 5%, ha dichiarato Sharp.
L’azienda offre una garanzia di 30 anni sulla potenza lineare e una garanzia di 15 anni sul prodotto.
“Siamo entusiasti di lanciare il nostro modulo solare bifacciale a doppio vetro da 570 W”, ha dichiarato Andrew Lee, direttore commerciale per l’area EMEA di Sharp Energy Solutions Europe. “Grazie alle celle TOPCon di tipo n, il nostro pannello offre maggiore potenza ed efficienza, oltre a migliori prestazioni in condizioni di scarsa illuminazione, maggiore bifaccialità e un coefficiente di temperatura inferiore”.
Il nuovo prodotto è apparentemente resistente in condizioni estreme, in quanto ha superato i test di resistenza all’ammoniaca, alla nebbia salina, alla sabbia e al potenziale di degradazione indotta (PID).
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/05/19/aquila-clean-energy-concludera-primo-progetto-italiano-6-mw-entro-1-anno/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,EMILIA-ROMAGNA,ITALIA",SERGIO MATALUCCI,"MAGGIO 19, 2023",Aquila Clean Energy concluderà primo progetto italiano (6 MW) entro 1 anno,"Aquila Clean Energy ha ottenuto l’autorizzazione per la realizzazione di un impianto fotovoltaico a Calderara di Reno, in provincia di Bologna. Il completamento del progetto è previsto per la prima metà del 2024.
“Il parco solare sorgerà su un’area di circa 80.000 metri quadri, sarà costituito da quasi 9.200 moduli e avrà una potenza di 6 MWp e, una volta a pieno regime, produrrà circa 8,6 GWh ogni anno”, ha scritto lo sviluppatore e operatore di progetti di energia rinnovabile.
Aquila Clean Energy è una piattaforma di Aquila Group. Ha una capacità totale di circa 9,5 GW.
“L’autorizzazione alla costruzione di questo impianto è una pietra miliare importante per la nostra strategia di sviluppo delle rinnovabili in Italia, dato che rappresenta il primo passo tangibile del nostro portafoglio in Italia”, ha commentato Alberto Arcioli, responsabile Sviluppo per Aquila Clean Energy in Italia.
Aquila Clean Energy è entrata sul mercato italiano nel 2020. Ha un portafoglio in fase di sviluppo con una capacità complessiva di circa 2,5 GW. La larga maggioranza di questi progetti sono in configurazione agrivoltaica.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
