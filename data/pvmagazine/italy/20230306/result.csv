url,tag,author,updated_date,title,contents
https://www.pv-magazine.it/2023/03/06/la-spagna-ha-installato-693-gw-di-impianti-fotovoltaici-nel-2022/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,SPAGNA",PILAR SÁNCHEZ MOLINA,"MARZO 6, 2023","La Spagna ha installato 6,93 GW di impianti fotovoltaici nel 2022","Estratto da pv magazine Spagna
La Spagna ha installato circa 8.312 MW di nuova potenza da fonti rinnovabili nel 2022, secondo i dati provvisori forniti dall’associazione locale per le energie rinnovabili APPA Renovables.
In totale sono stati allacciati alla rete 5.663 MW di impianti da rinnovabili di grandi dimensioni, di cui circa 1.382 MW vengono dall’eolico e 4.281 MW dal fotovoltaico.
I progetti di autoconsumo hanno rappresentato circa 2.649 MW della capacità totale.
José María González, direttore generale di APPA Renovables, ha esortato il governo nazionale ad affrontare questioni come la potenziale sovraccapacità e la cannibalizzazione dei prezzi, poiché la Spagna ha già raggiunto una capacità fotovoltaica cumulativa di oltre 25 GW.
Se non verranno realizzati investimenti nello stoccaggio, nell’espansione e nella gestione della rete, i prezzi bassi e il “curtailment” dell’energia solare rappresenteranno dei grandi fattori di rischio per i proprietari di impianti fotovoltaici.
APPA Renovables, inoltre, ha affermato che i prezzi a volte sono scesi al di sotto di € 10 ($ 10,64) / MWh nell’ultimo anno. Questa situazione peggiorerà ulteriormente nei mesi estivi, quando la domanda normalmente raggiunge i 45 GW.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/06/atti-ufficiali-paur-e-via-per-diversi-parchi-solari-in-lazio-e-sicilia-venezia-autorizza-pannelli-in-area-industriale/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA",SERGIO MATALUCCI,"MARZO 6, 2023","Atti ufficiali: PAUR e VIA per diversi parchi solari in Lazio e Sicilia, Venezia autorizza pannelli in area industriale","La Regione Lazio ha emesso il Provvedimento Autorizzatorio Unico Regionale per il progetto di un impianto agrofotovoltaico da 28,99 MW su una superficie recintata di 18,52 ettari nel Comune di Genazzano (RM) consociato al pascolo di ovini. Il progetto è proposto da Ottobiano.
La Regione Lazio ha emesso il Provvedimento Autorizzatorio Unico Regionale per il progetto di un impianto fotovoltaico da 2,8 MW nel comune di Viterbo (VT) proposto da Trina Solar Vetus.
La Regione Lazio direzione Ambiente ha comunicato pronuncia favorevole di Valutazione Impatto Ambientale (VIA) per un impianto da 5,92 MW nel comune di Castrocielo, provincia di Frosinone, proposto da Bdinvest.
La Regione Lazio direzione Ambiente ha comunicato pronuncia favorevole di Valutazione Impatto Ambientale (VIA) per un impianto da 74,96 MW originariamente localizzato a Latera e Valentano e delocalizzato a Cellere, provincia di Viterbo, proposto da EG DA Vinci.
La Regione Sicilia ha rilasciato il Provvedimento Autorizzatorio Unico Regionale (PAUR) per un impianto di 12,8 MW nei comuni di Grammichele e Caltagirone (CT) proposto da Blusolar Grammichele.
La Regione Sicilia ha rilasciato il Provvedimento Autorizzatorio Unico Regionale (PAUR) per un impianto da 4,8 MW sui terreni agricoli nel comune di Vittoria (RG) proposto da Solar Italy XIII.
La Regione Sicilia ha disposto di escludere dalla VIA il progetto di impianto fotovoltaico da 5 MW proposto da Solvalore 1 nel comune di Giarratan (RG). 
La Regione Sicilia ha dato giudizio positivo di compatibilità ambientale per il progetto di un impianto fotovoltaico nel comune ne di Licodia Eubea (CT) proposto da FRI-EL da 11,25 MW.
La città di Venezia ha approvato un intervento di rigenerazione urbana di un’area comunale dismessa adiacente all’Ex Carbonifera. Il parcheggio sarà dotato di pensiline con pannelli fotovoltaici.
La Regione Friuli Venezia Giulia ha pubblicato l’Autorizzazione unica per la costruzione di un impianto fotovoltaico nei Comuni di Bicinicco, Castions di Strada, Gonars e Talmassons di potenza nominale 20,76 MW. Titolare dell’Autoizzazione unica: Tecno.Energy.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/06/idrogeno-anie-suggerisce-produzione-con-acquisto-di-elettricita-da-mercato-in-ore-di-picco/,"IDROGENO,MERCATI & POLITICHE,STOCCAGGIO,SVILUPPI DI MERCATO,TECNOLOGIA E SCIENZA,ITALIA",SERGIO MATALUCCI,"MARZO 6, 2023","Idrogeno, Anie suggerisce produzione con acquisto di elettricità da mercato in ore di picco","L’associazione che all’interno di Anie Federazione raggruppa le imprese operanti nel settore delle fonti rinnovabili elettriche ha considerato tre opzioni per la produzioni di idrogeno da fonti rinnovabili in un rapporto di recente pubblicazione.
La prima corrisponde allo sfruttamento di energia elettrica rinnovabile acquisita dal mercato nelle ore di picco di produzione. “In uno scenario energetico italiano al 2030, in questo caso il prezzo dell’energia acquisita dal mercato elettrico può essere particolarmente basso, dell’ordine di 15 e 20 €/MWh, ma anche il numero di ore annue di produzione sia modesto, circa un migliaio,” dice Anie nel rapporto. Il costo di produzione dell’idrogeno sarebbe in questo caso di circa 2-2,3 €/kg (60-70 €/MWh).
La seconda opzione consiste nella produzione da impianti a energia rinnovabili. “Il risultato in termini di costo di produzione dell’idrogeno è di 3-3,5 €/kg, corrispondenti a 90-100 €/MWh. A fronte di tale costo di produzione, superiore a quello del caso precedente, si verificherebbe una minor necessità di stoccaggio a lungo termine che porterebbe benefici soprattutto in termini di minori costi di trasporto, compressione e perdite,” si legge nel rapporto.
La terza è la produzione con elettricità acquisita dal mercato con garanzia d’origine rinnovabile o con contratti di lungo termine (PPA). In questo caso, secondo Anie, ci sarebbe un impatto negativo sulla rete elettrica e nessun contributo alla riduzione della produzione di picco. Positiva invece la partecipazione ai servizi ancillari. 
Anie illustra poi la produzione di idrogeno da biomassa che porterebbe a un costo di produzione di circa 2,7 €/kg sotto l’ipotesi di efficienze energetiche di conversione del 63%.
Parlando di utilizzo nei trasporti, Anie sostiene che veicoli a batterie siano più efficienti per il trasporto pubblico locale, ma che l’idrogeno può trovare applicazione in linee ferroviarie non elettrificate.
Per gli usi industriali, l’idrogeno da idrolisi può sostituire l’idrogeno da fonti fossili già in uso e Anie parla, a questo proposito, anche dell’uso del vettore energetico in siderurgia. 
“La trasformazione dei processi produttivi per impiegare idrogeno comporta extra-costi compensabili dal beneficio ambientale delle minori emissioni di CO2: si avrebbe infatti un pareggio dei costi, inclusi i costi esterni, se si ipotizzasse di valorizzare la CO2 evitata in un campo 60 a 85 €/t (la quotazione media nel sistema ETS per l’ultimo anno è stata di circa 80 €/t).”
Al momento, come risultato di costi specifici attualmente degli elettrolizzatori (dell’ordine di 1.000 €/kW) e dei bassi fattori di utilizzo, il costo dell’idrogeno verde è in un intervallo compreso tra 2.5 a 6.4 €/kg a seconda delle ipotesi assunte.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/06/gare-e-appalti-impianti-fotovoltaici-messi-a-bando-in-lombardia-friuli-venezia-giulia-e-abruzzo/,"BANDI E ASTE,INSTALLAZIONI E IMPIANTI,ITALIA",SERGIO MATALUCCI,"MARZO 6, 2023","Gare e appalti: impianti fotovoltaici messi a bando in Lombardia, Friuli-Venezia Giulia e Abruzzo","La Regione Friuli Venezia Giulia ha pubblicato un bando per contributi a fondo perduto alle PMI in territorio regionale colpite da rincaro dei costi dell’energia, contrazione della domanda o difficoltà di approvvigionamento delle materie prime. Finanziabili impianti fotovoltaici e di solare termico con potenza nominale massima di 1 MW. La Regione accetta domande fino al 15 giugno.
Il Comune di Ponte di Legno, in provincia di Brescia, ha pubblicato un bando di gara per la fornitura e la posa in opera d’impianto fotovoltaico, con termine per il ricevimento delle offerte alle 14:00 del 15/03/2023. Importo: €118.800. Fonte: Gazzetta Ufficiale anno 164, numero 25 del primo marzo.
La Regione Lombardia ha pubblicato una manifestazione di interesse per la presentazione da parte dei Comuni di progetti di Comunità Energetiche Rinnovabili.
Il Comune di Aielli (L’Aquila) ha pubblicato un avviso esplorativo di manifestazione di interesse per la realizzazione di impianti fotovoltaici sulle coperture degli immobili comunali (loculi cimiteriali, palestra comunicale, edificio scolastico, rimessa automezzi comunali, municipio e campo sportivo). Il termine per inviare la manifestazione di interesse era alle 12:00 del 20/02/2023.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/06/nasce-econnextion-la-piattaforma-digitale-di-terna/,"INSTALLAZIONI E IMPIANTI,MERCATI & POLITICHE,RETI E INTEGRAZIONE DI RETI,SVILUPPI DI MERCATO,ITALIA",LARA MORANDOTTI,"MARZO 6, 2023","Nasce Econnextion, la piattaforma digitale di Terna","Econnextion è uno strumento di consultazione per tutti gli operatori del settore fotovoltaico. Si tratta di una piattaforma digitale che centralizza le informazioni sulle richieste di connessione in alta tensione di impianti a fonte rinnovabile in Italia.
La mente è Terna, la società che gestisce la rete di trasmissione elettrica nazionale, in collaborazione con il Ministero dell’Ambiente e della Sicurezza Energetica.
Come funziona? La dashboard restituisce dati e informazioni sulla localizzazione geografica e sullo stato di avanzamento autorizzativo degli impianti fotovoltaici ed eolici, onshore e offshore, su tutto il territorio nazionale. I dati, visualizzabili dagli utenti in forma sia grafica sia tabellare, sono aggiornati con cadenza trimestrale e sono suddivisi per fonte ed espressi in termini di potenza.
La sezione ‘Target Fit for 55″ riporta i dati più significati relativi alle iniziative di fotovoltaico ed eolico sia onshore che offshore suddivise per zone di mercato, con il riferimento all’obiettivo fissato dal pacchetto ‘Fit for 55’ al 2030, che prevede una riduzione delle emissioni di gas a effetto serra di almeno il 55% entro il 2030 rispetto ai livelli del 1990.
Francesco Del Pizzo, Responsabile Strategie di Sviluppo Rete e Dispacciamento di Terna ha spiegato: “Uno strumento efficace per individuare i trend, le aree di maggiore concentrazione degli impianti e, di conseguenza, per pianificare in maniera coordinata lo sviluppo di tutte le infrastrutture necessarie al raggiungimento degli ambiziosi target internazionali per la decarbonizzazione del sistema elettrico.”
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/06/dl-semplificazioni-emilio-sani-accelerazione-su-aree-industriali-ruolo-di-soprintendenze/,"INSTALLAZIONI E IMPIANTI,MERCATI & POLITICHE,POLITICA,ITALIA",SERGIO MATALUCCI,"MARZO 6, 2023",Possibile accelerazione del fotovoltaico su aree industriali con il DL Semplificazioni,"Il decreto-legge sulle semplificazioni per i progetti PNRR (DL Semplificazioni), arrivato in Senato settimana scorsa, dovrebbe imprimere un’ulteriore accelerazione alle installazioni fotovoltaiche, partendo da una liberalizzazione sulle aree industriali e da un ruolo più marginale del Ministero della Cultura.
Il decreto per l’attuazione del Piano nazionale di ripresa e resilienza (PNRR) introduce quattro modifiche principali, ha spiegato Emilio Sani, avvocato e consigliere Italia Solare. 
“In primo luogo è prevista una liberalizzazione per impianti in area industriale, cava e discarica. L’unico vincolo è l’autorizzazione paesaggistica. Se viene interpretato correttamente da regioni, comuni e ministero, questo provvedimento potrebbe permettere a questi impianti di ottenere più velocemente le autorizzazioni e così finalmente avere un adeguato numero di impianti che possano accedere al sistema degli incentivi,” ha dichiarato a pv magazine l’avvocato Emilio Sani, consigliere di Italia Solare.
Secondo le sue valutazioni, le aste del Gestore dei Servizi Energetici (GSE) continuano ad assegnare capacità minime perché non ci sono impianti in grado di parteciparvi in quanto le aree industriali tardano ad essere autorizzate.
“Un altro punto importante è il ruolo del Ministero della Cultura. Con il decreto parteciperà ai procedimenti soltanto quando gli impianti dovrebbero essere costruiti in area vincolata. Nel caso delle aree industriali la soprintendenza ha 30 giorni per pronunciarsi nel caso di autorizzazione paesaggistica,” ha aggiunto.
L’avvocato ha inoltre spiegato che, rispetto al Ministero della Cultura, altre novità derivano dal cambiamento del rapporto tra verifica archeologica e la valutazione di impatto ambientale (VIA): prima la verifica archeologica era necessaria come condizione preliminare per la VIA, ora le due procedono in parallelo. “Questo dovrebbe diminuire la durata dei procedimenti,” ha dichiarato.
Gli uffici del Ministero della Cultura non dovranno più essere coinvolti in molti casi. “Vengono abrogate le aree contermini, ovvero le aree vicine alle aree con vincoli. Rimane insomma il ruolo del ministero della Cultura nelle aree vincolate, ma non in prossimità delle aree vincolate,” ha aggiunto.
Sani ha anche spiegato che le semplificazioni per l’agrovoltaico sono ugualmente importanti, ma richiedono più cautela. Sarà necessario più tempo per avere delle conseguenze pratiche.
“Viene prevista una liberalizzazione anche per gli impianti agrovoltaici, ma, a differenza di quella prevista per le aree industriali, è condizionata a una serie di regole che devono essere ancora stabilite. Mentre la liberalizzazione sulle aree industriali avrà effetti domani, quella sull’agrovoltaico dipende dalla definizione delle aree idonee e dalle linee guida del GSE per il monitoraggio dell’attività agricola,” ha detto il consigliere di Italia Solare. 
Le installazioni agrovoltaiche non saranno possibili in aree protette. Gli impianti dovranno essere commissionati dagli imprenditori agricoli o da una joint venture a cui l’imprenditore agricolo conferisce il ramo d’azienda legato alla produzione agricola. “Questo non è facile perché la prevalenza dell’attività agricola dà accesso a incentivi fiscali,” ha aggiunto Sani.
Novità anche per quanto riguarda le comunità energetiche. “Previste delle semplificazioni per l’assegnazione delle aree da parte dei comuni al disotto dei 5000 abitanti alle comunità energetiche che prendono fondi del Piano Nazionale di Ripresa e Resilienza (PNRR). Non sarà necessario ricorrere alle procedure di gara del Codice dei Contratti Pubblici. Sono previste delle deroghe, pur in rispetto degli oneri di trasparenza,” ha spiegato.
Sani ha specificato, inoltre, che le piccole e medie imprese agricole possono accedere agli incentivi in modo semplificato anche per l’energia prodotta fuori dalla cabina primaria e non hanno il vincolo di 1 MW massimo per gli impianti in comunità energetiche. 
“Queste regole dovrebbero valere per le comunità energetiche fatte dalle piccole e medie imprese, ma anche dalle imprese che lavorano nel settore agroalimentare, nella produzione di bevande e sughero,” ha concluso.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
