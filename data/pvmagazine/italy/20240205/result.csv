,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/02/05/lafrica-ha-installato-37-gw-di-nuovo-fotovoltaico-nel-2023/,"MERCATI & POLITICHE,SVILUPPI DI MERCATO,AFRICA SUBSAHARIANA,NORD AFRICA",MARIE BEYER,2024-02-05,"L’Africa ha installato 3,7 GW di nuovo fotovoltaico nel 2023","L’associazione transnazionale africana per il solare – AFSIA – ha pubblicato un nuovo rapporto annuale sulla diffusione del fotovoltaico in Africa che rivela come il continente abbia collegato circa 3,7 GW di nuova capacità solare nel 2023.
Circa il 65% delle nuove installazioni sono centrali solari commerciali e industriali (C&I) per l’autoconsumo.
“A differenza di altre regioni del mondo, ci sono stati solo pochi progetti su larga scala lo scorso, in risposta principalmente a iniziative governative”, ha spiegato l’associazione, che stima che l’Africa abbia superato la soglia dei 16 GW di capacità fotovoltaica installata cumulativa alla fine di dicembre. Tuttavia, ciò “non tiene conto degli impianti residenziali che non sono monitorati dall’AFSIA”, ha aggiunto, spiegando che le cifre fornite si basano solo sui progetti identificati, mentre alcuni progetti potrebbero essere ancora sconosciuti in questa fase.
Nel 2023, il Sudafrica ha rappresentato quasi 3 GW del totale, principalmente trainato da progetti C&I (75%). La capacità fotovoltaica connessa del Paese è aumentata da 4,2 GW nel 2022 a 7,1 GW alla fine del 2023.
“Cambiando rapidamente rotta per concentrarsi sull’autoconsumo, i sudafricani stanno mostrando al resto del continente la via da seguire. Un percorso in cui esistono opzioni alternative e finanziariamente sostenibili in caso di fallimento dell’utility nazionale”, ha affermato l’AFSIA. “I sudafricani non avevano scelta e hanno dovuto adattarsi molto rapidamente”.
Il Burkina Faso ha installato la seconda capacità solare in Africa con 92 MW, seguito dalla Mauritania con 84 MW, dal Kenya con 69,5 MW e dalla Repubblica Democratica del Congo con 40 MW. Ad eccezione della Mauritania, dove tutta la nuova capacità è C&I, questi paesi hanno realizzato progetti su larga scala. Altri 15 paesi hanno installato più di 10 MW ciascuno lo scorso anno, ma la maggior parte degli stati africani rimane al di sotto di 1 MW di capacità fotovoltaic installata.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/solar-2796474_1280-150x150.jpg,italy
1,https://www.pv-magazine.it/2024/02/05/aste-consultazione-ue-aperta-fino-al-1-marzo/,"BANDI E ASTE,LEGGI & ATTI,MERCATI & POLITICHE,POLITICA,EUROPA OCCIDENTALE,ITALIA",SERGIO MATALUCCI,2024-02-05,"Aste, consultazione UE aperta fino al 1 marzo","Possibile fino al 1 marzo mandare osservazioni alla Commissione europea su come ridisegnare le aste competitive senza basarsi unicamente o prevalentemente sui criteri di prezzo.
L’esecutivo europeo ha infatti aperto una consultazione pubblica, parte del piano d’azione europeo per l’energia eolica presentato dalla Commissione il 24 ottobre 2023 per sostenere le imprese dell’UE nel settore eolico e migliorarne la competitività.
“I riscontri saranno presi in considerazione nella fase di ulteriore sviluppo e perfezionamento dell’iniziativa”, ha commentato l’esecutivo europeo sulla pagina dove si possono mandare le osservazioni.
Gli orientamenti che ne conseguiranno dovrebbero essere adottati nel secondo trimestre 2024.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/08/European-Commission-1200x800-1-150x150.jpg,italy
2,https://www.pv-magazine.it/2024/02/05/snam-sonda-interesse-per-idrogeno-stoccaggio-di-co2/,"ALTRE FORME DI STOCCAGGIO,BANDI E ASTE,IDROGENO,MERCATI & POLITICHE,STOCCAGGIO,EMILIA-ROMAGNA,ITALIA",SERGIO MATALUCCI,2024-02-05,"Snam sonda interesse per idrogeno, stoccaggio di CO2","Snam lancerà a partire da mercoledì un market test sulla domanda di idrogeno in Italia con il supporto di Confindustria e, in collaborazione con Eni, una raccolta di manifestazioni di interesse non vincolanti per il trasporto e lo stoccaggio di CO2 presso il sito di Ravenna, nell’ambito del progetto di carbon capture and storage (CCS) lanciato nei mesi scorsi.
“Le informazioni raccolte saranno, pertanto, rese disponibili alle Istituzioni coinvolte nella definizione del quadro normativo e regolatorio di riferimento, e costituiranno un importante riferimento per pianificare lo sviluppo delle filiere dell’idrogeno e della CCS in Italia”, ha detto la società energetica di San Donato Milanese.
Secondo Snam e Confindustria, la tecnologia CCS è una delle nuove soluzioni in grado di conciliare gli obiettivi di sostenibilità ambientale con quelli di politica industriale e di stabilità socioeconomica
“La risposta a queste esigenze per il nostro Paese passa anche dalla costruzione di un mix energetico basato sulla complementarità di diverse soluzioni tecnologiche, compreso l’idrogeno rinnovabile e la CCS. Auspichiamo che questa iniziativa agevoli il percorso di transizione energetica facendo leva sugli investimenti in ricerca, per mettere a segno contemporaneamente tre diversi obiettivi: la decarbonizzazione, la competitività e la sicurezza degli approvvigionamenti”, ha commentato Raffaele Langella, direttore generale Confindustria.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/09/22DT088_032-150x150.jpg,italy
3,https://www.pv-magazine.it/2024/02/05/utility-greca-ottiene-finanziamento-per-impianto-fotovoltaico-da-550-mw-in-miniera-di-carbone/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,GRECIA",PATRICK JOWETT,2024-02-05,Utility greca ottiene finanziamento per impianto fotovoltaico da 550 MW in miniera di carbone,"L’azienda pubblica greca Public Power Corp. (PPC) ha annunciato il finanziamento per la costruzione di un impianto solare da 550 MW. Il progetto, sviluppato vicino a Ptolemaida nella Macedonia occidentale, dovrebbe essere completato entro il 2025.
Il progetto fa parte del pilastro “Transizione verde” del Recovery and Resilience Fund (RRF) e ha un budget totale di 368 milioni di euro (397,6 milioni di dollari).
PPC Renewables si è assicurata un prestito a lungo termine di 294,4 milioni di euro, composto da 184 milioni di euro di risorse del RRF e da un cofinanziamento di 110,4 milioni di euro da parte di Eurobank e Piraeus Bank. Il restante 20%, pari a 73,6 milioni di euro, sarà coperto dai fondi della società.
I piani di costruzione prevedono tre diverse sottoaree per un totale di circa 10 milioni di m², in cui saranno installati circa 950.000 pannelli fotovoltaici con tecnologia bifacciale su inseguitori monoassiali.
Dopo il completamento e l’allacciamento, la produzione dell’impianto fotovoltaico dovrebbe raggiungere 1 TWh, pari al fabbisogno di circa 200.000 famiglie. PPC afferma che questo coprirà quasi il 2,5% della produzione di elettricità domestica.
Lo scorso agosto, PPC, insieme all’azienda tedesca RWE, ha annunciato piani per 280 MW di nuova capacità solare nell’ex regione carbonifera della Grecia, nella Macedonia occidentale. Questo progetto si aggiunge ai parchi solari che le due utility stavano già costruendo congiuntamente nel Paese, nell’ambito di piani più ampi per l’installazione di 3 GW di energia solare nelle regioni minerarie.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/02/solar-cells-4518970_1280-150x150.jpg,italy
