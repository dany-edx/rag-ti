,News_Url,News_tags,News_author,Released_Date,News_Title,News_Contents,News_Image,News_Nationality
0,https://www.pv-magazine.it/2024/03/20/enertronica-santerno-firma-contratti-per-inverter-centralizzati-e-trasformatori-in-italia-meridionale/,"FINANZA,INDUSTRIA & FORNITORI,INVERTER,MERCATI & POLITICHE,SVILUPPI DI MERCATO,ITALIA",SERGIO MATALUCCI,2024-03-20,Enertronica Santerno firma contratti per inverter centralizzati e trasformatori in “Italia Meridionale”,"Enertronica Santerno ha sottoscritto due contratti con un Independent Power Producer (IPP) italiano per la fornitura di “power station corredate di tutta la componentistica” necessaria alla connessione con la rete nazionale per due impianti fotovoltaici localizzati in Italia Meridionale.
Enertronica Santerno riporta che l’IPP ha chiesto di non essere citato, ma che si tratta di un “medio IPP italiano”.
“L’accordo di fornitura in questione si basa su prodotti centralizzati. In particolare su soluzioni skid, comprensive di trasformatori e protezioni di media tensione, la cui offerta commerciale spazia da taglie di 1 MW ad 8 MW”, ha detto Vito Nardi, CEO del produttore italiano, fornitore negli anni di inverter centrali per diversi progetti Enel. “L’accordo ha un valore complessivo di circa 1 milione di euro”, ha detto a pv magazine Italia.
Secondo la società, gli effetti economici dei contratti saranno prevalentemente concentrati nel corso del 2024, con le forniture da concludersi nell’anno in corso. Nardi spiega poi che le attività produttive e le forniture non si sono di fatto mai fermate, pur subendo “certamente dei ritardi”.
L’azienda è specializzata, per quanto riguarda il settore PV & Storage, in inverter centralizzati di grande potenza e, al momento, non offre soluzioni di tipologia string per applicazioni utility scale.
“Enel è uno dei nostri clienti principali ed auspichiamo che tale sia anche nel futuro. Preciso che l’accordo in oggetto non è relativo ad una fornitura vs EGP”.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/07/Enertronica-Santerno-150x150.jpg,italy
1,https://www.pv-magazine.it/2024/03/20/accumuli-italia-solare-2024-anno-di-crescita-del-ci-2025-anno-per-utility-scale/,"ALTRE FORME DI STOCCAGGIO,BATTERIE,IDROGENO,STOCCAGGIO,EMILIA-ROMAGNA,ITALIA,LOMBARDIA,PIEMONTE,VENETO",SERGIO MATALUCCI,2024-03-20,"Accumuli, Italia Solare: 2024 anno di crescita del C&I, 2025 anno per utility scale","Il panorama italiano dei sistemi di accumulo (SdA) al termine del 2023 conta 518.947 sistemi connessi, per una potenza complessiva pari a 3,37 GW e una capacità complessiva pari a 6,65 GWh. Lo dice Italia Solare in un comunicato stampa sui dati Terna, aggiungendo che “il numero dei SdA si avvicina quindi al raddoppio rispetto a fine marzo 2023 (Q1), quando gli impianti connessi ammontavano a 311.188”.
Il 96% della capacità connessa totale è da attribuire ad accumuli associati a impianti fotovoltaici. Il 94,2%, ovvero 515.567 unità, risulta essere associato a impianti fotovoltaici di potenza minore di 20 kW.
“La tecnologia maggiormente impiegata nei SdA continua ad essere la batteria agli ioni di litio, che rappresenta il 99,5% della capacità totale connessa. Fra le altre tecnologie adottate spiccano gli accumuli elettrochimici, ma con batterie al piombo, per un totale di 13 MWh e oltre 1.500 impianti, gli accumuli a idrogeno per 5 MWh e 49 impianti e, infine, i supercondensatori con 3,74 MWh e 339 impianti”, ha scritto Italia Solare.
Secondo l’associazione, lo scenario degli accumuli è destinato a cambiare rapidamente a causa della diminuzione di costi di moduli e batterie e “questo si tradurrà a breve in incrementi di vendite significativi”.
“Il 2024 sarà poi l’anno dell’inizio del mercato dello storage nel C&I, mentre per gli impianti utility scale probabilmente sarà il 2025 l’anno chiave di partenza. Per tutti questi motivi si prevede un’accelerazione del settore rispetto all’anno scorso, con una previsione di capacità installata nel 2024 di circa una volta e mezzo rispetto all’attuale”, ha commentato Mauro Moroni, co-coordinatore del GdL Accumuli e Idrogeno di Italia Solare.
L’associazione spiega che, nel 2023, in Italia, sono stati connessi 287.706 sistemi di accumulo, con una potenza complessiva pari a 2,02 GW e una capacità totale pari a 3,84 GWh, ovvero quasi il 58% della capacità connessa cumulata e l’89% in più della capacità connessa durante il 2022.
“Il 92% (3,53 GWh) della capacità connessa durante l’anno passato è attribuibile ad accumuli associati a impianti fotovoltaici di potenza minore di 20 kW, il 2% circa (80 MWh) è invece il risultato di accumuli associati a impianti fotovoltaici di potenza superiore a 20 kW e oltre il 5% (203 MWh) è imputabile ai sistemi stand-alone”.
Nel 2023 sono stati connessi 8 dei 9 sistemi stand-alone connessi complessivamente in Italia e di tali 8 accumuli, 5 risultano essere entrati in esercizio nell’ultimo trimestre dell’anno, aggiunge Italia Solare.
“A spiccare tra le regioni, con 1.198 MWh di accumuli associati a impianti fotovoltaici, è la Lombardia, seguita dal Veneto con 911 MWh, dall’Emilia Romagna con 620 MWh e dal Piemonte con 470 MWh. La capacità connessa in totale di queste 4 regioni risulta essere oltre il 50% della totale capacità connessa relativa agli accumuli associati a impianti fotovoltaici in Italia. A seguire, le altre regioni con più capacità connessa sono il Lazio con 425 MWh, la Toscana (419 MWh), la Sicilia (383 MWh) e la Puglia (329 MWh)”.
Gli accumuli stand-alone risultano distribuiti in modo uniforme sul territorio italiano, interessando Piemonte, Veneto, Liguria, Umbria, Campania, Puglia, Sicilia e Sardegna.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2023/06/Immagine2-150x150.png,italy
2,https://www.pv-magazine.it/2024/03/20/le-marche-pubblicano-norme-transitorie-su-aree-idonee-per-il-fotovoltaico/,"BANDI E ASTE,LEGGI & ATTI,MERCATI & POLITICHE,POLITICA,SVILUPPI DI MERCATO,ITALIA,MARCHE",MASSIMILIANO TRIPODO,2024-03-20,Le Marche pubblicano norme transitorie su aree idonee per il fotovoltaico,"Il Consiglio regionale delle Marche ha approvato la proposta di legge (PdL) concernente le norme transitorie in materia di realizzazione di impianti fotovoltaici in attesa della definitiva normativa nazionale. Lo rende noto la Regione tramite un comunicato.
Nella nota si legge che, nelle more dell’individuazione delle “aree idonee” prevista dall’articolo 20 del decreto legislativo n. 199 del 2021, il legislatore regionale “ha ravvisato la necessità di disciplinare e specificare gli indicatori di compatibilità, compatibilità limitata o difficile compatibilità rispetto alle caratteristiche ambientali e paesaggistiche, pur nella consapevolezza dell’evoluzione in corso della normativa statale”.
L’obiettivo è quello di fornire agli operatori del settore una disciplina di riferimento chiara e adeguata a cui far riferimento fin da subito.
Nella proposta di legge gli impianti fotovoltaici vengono suddivisi in: a) posizionati a terra; b) agrivoltaico; c) agrivoltaico avanzato; d) sistema agrivoltaico avanzato; e) flottante o galleggiante.
All’art. 3 la PdL individua gli “indicatori di presuntiva non idoneità delle aree utilizzabili ai fini della realizzazione di impianti”. Tra le aree “particolarmente vulnerabili” citate nel testo rientrano anche: siti UNESCO; immobili e aree dichiarati di notevole interesse pubblico; zone all’interno di coni visuali la cui immagine è storicizzata; zone situate in prossimità di parchi archeologici; aree naturali protette ai diversi livelli; aree agricole interessate da produzioni agricolo-alimentari di qualità; aree incluse nella Rete Natura 2000.
Per gli impianti agrivoltaici il provvedimento stabilisce, inoltre, che i richiedenti corredino il progetto con una relazione agronomica asseverata da un tecnico abilitato e con la previsione di un sistema di monitoraggio della continuità dell’attività agricola o pastorale.
Le aree idonee sono invece individuate in: a) aree a destinazione industriale incluse quelle dismesse; b) terreni agricoli che non siano stati destinati a uso produttivo da almeno dieci annate agrarie; c) superfici di tutte le strutture edificate; d) aree interessate da discariche o lotti di discarica chiusi e ripristinati, da miniere, cave o lotti di cave non suscettibili di ulteriore sfruttamento; e) aree già interessate da processi di urbanizzazione o dalla realizzazione di opere pubbliche; f) siti ove sono già installati impianti della stessa tipologia e in cui vengono realizzati interventi che non comportino una variazione dell’area occupata superiore al 20%.
Hanno relazionato in Aula sul provvedimento i consiglieri Luca Serfilippi (Lega) per la maggioranza e Fabrizio Cesetti (Pd) per l’opposizione.
La legge è dichiarata “urgente” ed entra in vigore il giorno successivo alla pubblicazione nel Bollettino ufficiale della Regione Marche. L’emanazione della normativa nazionale sulle “aree idonee” potrebbe però avere un effetto anche sulle norme in questione.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/mariana-proenca-mG8sgwkMhCY-unsplash-150x150.jpg,italy
3,https://www.pv-magazine.it/2024/03/20/pellicola-scioglineve-per-impianti-fotovoltaici-i-vantaggi-raccontati-dallazienda/,"INDUSTRIA & FORNITORI,MODULI,TECNOLOGIA E SCIENZA,ITALIA",LARA MORANDOTTI,2024-03-20,"Pellicola scioglineve per impianti fotovoltaici, i vantaggi raccontati dall’azienda","I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/scioglibeve--e1710932873774-150x150.jpg,italy
4,https://www.pv-magazine.it/2024/03/20/la-transizione-energetica-e-donna/,"OPINIONI,ITALIA",PV MAGAZINE,2024-03-20,La transizione energetica è donna,"Per condurre una gestione sensata della casa, della famiglia e del lavoro, molte donne devono imparare a tenere insieme cura e creatività, senso del limite ed ambizioni. Tutti questi fattori e difficoltà, tuttavia, rappresentano una grande scuola di formazione per il settore delle rinnovabili, secondo quanto afferma Cristina Brandozzi, che attualmente lavora come Business Origination Manager presso Engie Italia. “Per sopravvivere a figli che crescono ed hanno bisogno di relazioni, ho imparato l’importanza dell’interconnessione”, ha dichiarato a pv magazine Italia. “Essere un Transition Maker vuol dire essere Caregiver, io la vedo così. La transizione energetica consiste nel passaggio da una cultura del dominio e dello sfruttamento ad una cultura della cura, della conservazione e del riuso”.
Il parallelismo tra la cura del pianeta, cioè tra l’etica della sostenibilità economica, sociale ed ambientale, e la cura del nucleo famigliare, comunque sia composto, sembra una cosa naturale. L’etica della sostenibilità si accompagna bene con la coscienza del limite: non si può sfruttare tutto per sempre, non si può avere tutto e subito. La coscienza e l’educazione a questo limite, nella mia personale esperienza, è maturata con il progredire della carriera e con l’evolvere di scelte personali e affettive con quelle professionali.
Secondo Brandozzi, è importante raggiungere i propri obiettivi, uno dopo l’altro, quando possibile e con le risorse a disposizione, imparando ad azionare le leve del freno e dell’acceleratore secondo i propri bisogni e desiderata, senza doversi adattare ad un programma pensato da altri in altri contesti. Per far sì che queste condizioni si possano materializzare è necessario metter sempre più energia rosa nella transizione verde.
“Per prendersi cura di un progetto, di una comunità locale, di tutti gli attori coinvolti in un nuovo impianto solare od eolico ci vuole tempo, attenzione, sensibilità,” sostiene Brandozzi. “L’approccio femminile al mondo del lavoro è strettamente legato ad una coerenza profonda tra valori, etica e professione specifica, che nel mondo delle rinnovabili vuol dire portare la coscienza del limite e della circolarità in un settore produttivo ancora prevalentemente maschile a livello direttivo e dirigenziale”.
Secondo Brandozzi, nella transizione energetica c’è un enorme potenziale lavorativo per le donne e per tutti quei lavoratori che sentano il bisogno di contribuire in modo esplicito a prendersi cura del pianeta e della crescita dell’umanità nel suo crescente fabbisogno energetico. “Si può essere ingegneri e tecnici o manager d’azienda anche per e con rispetto degli altri, dei carichi e dello scopo ultimo del lavoro”, sostiene Brandozzi. “Ma questa spinta potenziale si innesta in un settore energetico, ancora oggi, radicato in un modo di pensare il lavoro e le scelte di investimento basate sui criteri di massimo sfruttamento e di massimizzazione del risultato”.
 
 
 
 
 
 
 
 
 
 
 
 
 
 
 
 
 
 
 
 
 
 
 
I punti di vista e le opinioni espressi nel presente articolo sono quelli dell’autore e non riflettono necessariamente quelli di pv magazine.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/2413-Donne-cristina-brandozzi-150x150.jpg,italy
5,https://www.pv-magazine.it/2024/03/20/bufo-iren-mercato-installera-8-000-cer-entro-il-2030-per-una-capacita-totale-di-250-mw/,"INSTALLAZIONI E IMPIANTI,LEGGI & ATTI,MERCATI & POLITICHE,POLITICA,RETI E INTEGRAZIONE DI RETI,SVILUPPI DI MERCATO,EMILIA-ROMAGNA,ITALIA,LIGURIA,PIEMONTE",SERGIO MATALUCCI,2024-03-20,Bufo: Iren Mercato installerà 8.000 CER entro il 2030 per una capacità totale di 250 MW,"Alcuni esperti hanno riferito a pv magazine Italia che gli incentivi per le Comunità energetiche rinnovabili (CER) sono troppo sostanziosi e che potrebbero portare a fenomeni speculativi.
Altre voci sottolineano come le CER richiedano diverse conoscenze e che la complessità amministrativa sia un freno per imprenditori meno strutturati, mettendo le utility in una situazione di vantaggio.
pv magazine Italia ha parlato con Gianluca Bufo, amministratore delegato di Iren Mercato, per capire la sua offerta commerciale e investigare meglio questo segmento di mercato. Primo dato: nell’ambito del Piano Industriale del Gruppo Iren, Iren Mercato si prefigge di installare 8.000 nuove CER per una capacità totale di 250 MW entro il 2030.
La società, che ha iniziato a lavorare alle CER 18 mesi fa, sottolinea che il supporto all’autoconsumo è in generale un sostegno al sistema elettrico italiano. Rifiuta pertanto le voci che suggeriscono che gli incentivi per le CER siano troppo generosi.
“Le CER hanno meccanismi incentivanti che sono economicamente auto-sostenibili. Quell’incentivo è commisurato a un beneficio per il sistema. Non è un discorso solo di transizione energetica. L’incentivo della CER è un riconoscere quel minor costo della dispersione delle reti dai punti di produzione ai punti di consumo che porta anche a minori costi di trasmissione e distribuzione”, ha detto Bufo durante la fiera di Rimini.
Iren Mercato ha già operative 8 configurazioni di autoconsumo in Emilia Romagna, Piemonte e Liguria.
“Stiamo lavorando su diversi territori con riscontri positivi, in particolar modo in Emilia. Stiamo anche concludendo tre cantieri, questo entro fine marzo. Si tratta di condomini. Ma abbiamo una pipeline di 40 contratti già sottoscritti da clienti, condomini e anche P&I”, ha detto Bufo, aggiungendo che la società emiliana sta lavorando già alla prima CER da 1 MW.
Opzioni commerciali
Per quanto riguarda la proposta commerciale di Iren, Bufo spiega che la società offre due opzioni.
“Possiamo spesare tutto noi per CER di taglia grande (500kW-1MW), a condizione di avere almeno il 50% dell’energia prodotta dall’impianto condivisa con gli aderenti. Per le taglie inferiori, solitamente dai 30 ai 500 kW, Iren Mercato propone un’offerta full service per supportare i nostri clienti promotori di CER sul territorio dal dimensionamento degli impianti, costituzione della CER, fino alla gestione operativa della condivisione per mezzo di software e app specifiche”, ha detto l’amministratore delegato di Iren Mercato.
Secondo Bufo, nel caso dell’impianto a investimento di Gruppo, il risparmio per i clienti in bolletta è del 10-15%. Non risulta però l’opzione più interessante per i clienti, almeno finora.
“Degli 11 che abbiamo realizzato o che stiamo concludendo, uno solo ha ricevuto l’opzione chiavi in mano, ovvero l’opzione con investimento da parte del Gruppo. Siamo andati su un condominio gestito da una cooperativa sociale a Parma, con disagio economico e sociale importante. Abbiamo fatto un investimento per dare un tenore sociale a questa comunità. Ma normalmente i condomini preferiscono investire direttamente sul proprio impianto condominiale”.
Per l’altra possibilità, quella più comune, Iren trattiene solo fee operative per servizi di supporto e gestione della CER e manutenzione degli impianti. Il rendimento dell’investimento per il condominio è dell’11-12% all’anno, con un tempo di ritorno stimato intorno ai sei anni. Una CER condominiale da 30 kW costa, secondo Bufo, circa 40.000 euro.
Iren offre anche soluzioni di finanziamento per permettere al condominio di diminuire l’investimento iniziale.
Batterie?
Bufo dice che la progettualità richiesta dal condominio, insieme con la tipologia di installazione di un impianto FV in configurazione di autoconsumo collettivo, vedrebbe una batteria dimensionata esclusivamente per sostenere i consumi condominiale durante le ore notturne.
“Attualmente abbiamo notato come una buona progettazione preliminare di una CER condominiale consentirebbe di evitare la batteria e quindi ridurre la spesa complessiva per il condominio considerando le complessità aggiuntive legate alla opportuna posa in opera di questa in rapporto al reale beneficio in termini di risparmio che porta al condominio stesso”.
Mondo degli installatori 
La crescita delle configurazioni d’autoconsumo potrebbero avere anche delle ripercussioni sul mondo degli installatori.
“Oggi il mondo dell’installazione, non solo per il fotovoltaico, è iper-frammentato: la dimensione media delle imprese è medio-piccola. Le CER daranno un impulso agli installatori, promuovendone l’aggregazione, in un modo o nell’altro”, ha detto Bufo.
Iren non ha però intenzione di creare competenze in-house per presidiare il territorio per installazioni di piccola taglia, preferendo lavorare con gli imprenditori già attivi sul territorio.
“Gli imprenditori non abbandoneranno il loro DNA imprenditoriale per diventare dipendenti dalle utility. Penso che lavoreranno in maniera più evoluta con una o più utility in modo da far crescere la dimensione e il valore della loro impresa. Vedo già che alcune imprese stanno crescendo, che stanno assumendo altre persone. Altre, per diminuire il rischio, preferiscono invece aggregarsi e collaborare con colleghi che offrono servizi simili in regioni diverse. Questo facilita anche la nostra collaborazione con gli installatori”.
Bufo spiega poi che gli ultimi due anni hanno portato un’evoluzione significativa nello sviluppo delle rinnovabili, visti i prezzi dell’energia. Un periodo di mutamento anche per il mercato dell’energia nazionale, alla luce della fine della tutela
“La crisi energetica degli ultimi anni ha determinato un cambiamento epocale per gli operatori come noi. Gli operatori si sono evoluti sulle soluzioni tecnologiche e commerciali. I clienti cercano strumenti per stabilizzare i prezzi dell’energia. Nonostante le distorsioni la popolazione è molto più ricettiva”.
Iren Mercato e il Gruppo Iren
Iren Mercato è una delle Business Unit del Gruppo Iren, al cui denominazione commerciale è Iren Luce Gas e Servizi. È la prima società del Gruppo per fatturato. All’interno del Gruppo la business unit che si occupa di generazione è Iren Energia, e in particolare Iren Green Generation sviluppa progetti di fotovoltaico di medie e grandi dimensioni.
L’impegno di Iren Mercato sul FV è legato all’attività commerciale verso privati, condomini, imprese, oltre che allo sviluppo e alla realizzazione delle CER.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com.",https://www.pv-magazine.it/wp-content/uploads/sites/14/2024/03/IME_Parma_Condominio-ComunitaEnergetica-Installazione-150x150.jpg,italy
