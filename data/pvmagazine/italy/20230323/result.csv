url,tag,author,updated_date,title,contents
https://www.pv-magazine.it/2023/03/23/enel-avvia-lavori-per-impianto-agrovoltaico-a-tarquinia-da-170-mw/,"INSTALLAZIONI E IMPIANTI,MERCATI & POLITICHE,SVILUPPI DI MERCATO,ITALIA,LAZIO",LARA MORANDOTTI,"MARZO 23, 2023",Enel avvia lavori per impianto agrovoltaico a Tarquinia da 170 MW,"È partito il cantiere per il più grande parco solare italiano di Enel Green Power che sorgerà a Tarquinia, in provincia di Viterbo e avrà una potenza di circa 170 MW.
L’impianto agrovoltaico utilizzerà moduli fotovoltaici bifacciali, tecnologia che consente di assorbire energia solare sia sulla superficie anteriore che su quella posteriore e saranno montati su tracker per massimizzare la produzione di energia rinnovabile.
Il parco solare agrovoltaico integrerà attività agricole, in particolare saranno coltivati foraggio e borragine nelle aree libere tra le file dei pannelli e nelle fasce di rispetto degli elettrodotti aerei, mentre nelle fasce perimetrali saranno impiantati ulivi.
Salvatore Bernabei, CEO di Enel Green Power  ha commentato: “Si tratta infatti di un impianto che sarà perfettamente integrato con il territorio e che ospiterà colture al suo interno, generando ricadute positive per l’ambiente, l’economia e il territorio e contribuendo alla riduzione della dipendenza energetica dell’Italia”.
Da segnalare anche le ricadute positive per l’economia e le comunità locali: le imprese laziali impegnate nella costruzione dovrebbero concludere la costruzione in 13 mesi.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/23/k-ey-energy-produttori-pannelli-italiani-sotto-i-riflettori/,"MERCATI & POLITICHE,POLITICA,SVILUPPI DI MERCATO,ITALIA",SERGIO MATALUCCI,"MARZO 23, 2023",K.ey energy: produttori pannelli italiani sotto i riflettori,"K.ey Energy,  per la prima volta in forma autonoma e con una veste totalmente rinnovata, ha attirato un notevole interesse lungo i 12 padiglioni, con sei aree espositive tematiche dedicate.
Alla cerimonia di apertura  ha partecipato anche Vannia Gava, Viceministro dell’Ambiente e della Sicurezza Energetica, che ha dichiarato “Non sarete lasciati soli. Vogliamo aiutare chi vuole investire e noi vogliamo accompagnarvi lungo la strada della transizione ecologica”. La sua affermazione risponde ai solleciti generali del comparto sul tema della burocrazia, semplificazioni e permitting. “Già molto lavoro è stato fatto con il primo decreto semplificazioni. Stiamo dialogando con i colleghi del Ministero della Cultura per giungere a una sintesi che possa salvaguardare il paesaggio e la transizione energetica”, ha aggiunto il Viceministro.
***
Almeno quattro produttori di pannelli fotovoltaici italiani stanno riportando un forte interesse da parte dei clienti, europei e americani, per aumentare la capacità produttiva, notando che al momento la catena di approvvigionamento dipende ancora dalla Cina. 
Oltre 500 brand in fiera e otre 300 operatori qualificati dall’estero, con una presenza ampia di quasi tutti i produttori cinesi di pannelli. Poche le eccezioni. Alcuni operatori internazionali, tra cui Uniper, stanno entrando nel mercato fotovoltaico italiano, con un focus sui PPA.
La tre giorni di fiera prende parte in una superficie espositiva raddoppiata rispetto alle precedenti edizioni di K.ey Energy, con espositori che rappresentano tutta la catena di approvvigionamento. Tra i visitatori molti i giovani.
 
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2023/03/23/capital-dynamics-acquisisce-tre-progetti-in-italia-da-110-mw/,"MERCATI & POLITICHE,SVILUPPI DI MERCATO,EUROPA OCCIDENTALE,ITALIA",SERGIO MATALUCCI,"MARZO 23, 2023",Capital Dynamics acquisisce tre progetti in Italia da 110 MW,"La divisione Clean Energy di Capital Dynamics ha acquisito tre progetti fotovoltaici in Italia da uno sviluppatore non precisato. L’azienda ha iniziato la costruzione per due degli asset, acquisiti nel settembre 2022, prevedendo che raggiungeranno l’operatività commerciale nel terzo trimestre del 2023. 
Per il terzo impianto, acquisito nel marzo 2023, la costruzione dovrebbe iniziare nel terzo trimestre di quest’anno e diventare operativo nel 2024. I progetti saranno supportati da contratti di acquisto di energia a lungo termine (PPA). I tre progetti hanno una potenza cumulata di 110 MW. 
“Siamo entusiasti di ampliare ulteriormente il nostro portafoglio di attività che ora comprende 323 MW di progetti di energia rinnovabile esenti da sovvenzioni in Italia”, ha dichiarato Dario Bertagna di Capital Dynamics Clean Energy.
Una volta operativi, si stima che i progetti genereranno circa 220 GWh di energia. I tre progetti si impegnano inoltre a investire circa 2,5 milioni di euro nel sostegno alle comunità locali.
La società di gestione patrimoniale privata attualmente possiede e gestisce oltre 1GW di impianti esenti da sovvenzioni nel mondo. 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
