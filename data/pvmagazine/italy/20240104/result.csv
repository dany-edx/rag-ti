url,tag,author,updated_date,title,contents
https://www.pv-magazine.it/2024/01/04/alea-soft-la-produzione-solare-in-italia-e-diminuita-a-fine-2023-contribuendo-allaumento-dei-prezzi/,"MERCATI & POLITICHE,SVILUPPI DI MERCATO,EUROPA OCCIDENTALE",LARA MORANDOTTI,"GENNAIO 4, 2024","Alea Soft: la produzione solare in Italia è diminuita a fine 2023, contribuendo all’aumento dei prezzi","L’ultima settimana del 2023 ha registrato il previsto calo della domanda a causa delle vacanze natalizie. L’aumento della produzione di energia solare in Paesi come la Germania e la Francia, rispettivamente del 43% e del 2,9%, ha contribuito al calo dei prezzi nel mercato EPEX SPOT.
Nei mercati dell’Europa meridionale si è invece verificato il contrario. In Italia e nella penisola iberica, la produzione di energia solare è infatti diminuita rispettivamente del 33% e del 26%, contribuendo all’aumento dei prezzi in questi mercati.
Rispetto ai 7 giorni precedenti, nella settimana del 25 dicembre, la domanda di elettricità è diminuita in tutti i principali mercati elettrici europei, un fatto prevedibile in quanto la maggior parte dei Paesi europei ha celebrato le festività natalizie. Ad avere registrato il calo maggiore è stato il mercato italiano con un -23%.
C’è un altro fattore chiave: durante quella settimana, la temperatura media è aumentata nella maggior parte dei Paesi analizzati: da 1,8 °C in Germania a 0,3 °C nei Paesi Bassi. Solo la penisola iberica e la Gran Bretagna hanno registrato condizioni più fresche, con una diminuzione della temperatura compresa tra 0,9 °C e 2,1 °C.
Secondo le previsioni di AleaSoft Energy Forecasting, per la settimana del 1° gennaio, la produzione di energia solare diminuirà in Germania, Italia e Spagna, ma la domanda di elettricità aumenterà in tutti i mercati analizzati.
 
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/04/soluzioni-di-accumulo-solare-in-container-per-lafrica/,"BATTERIE,STOCCAGGIO,AFRICA SUBSAHARIANA,SIERRA LEONE",COSMAS MWIRIGI,"GENNAIO 4, 2024",Soluzioni di accumulo solare in container per l’Africa,"L’integratore di sistemi tedesco Asantys Systems GmbH ha fornito 20 sistemi solari containerizzati a PowerGen, società statunitense con sede a Nairobi che sviluppa minigrid.
PowerGen utilizzerà i sistemi per una serie di progetti in Sierra Leone nell’ambito dell’iniziativa Rural Renewable Energy Project (RREP). Il Foreign, Commonwealth and Development Office (FCDO) del Regno Unito ha fornito circa 44 milioni di euro di finanziamenti per il progetto, che sarà supervisionato dall’Ufficio delle Nazioni Unite per i Servizi di Progetto (UNOPS).
I container solari hanno una capacità da 30 kW a 130 kW e sono dotati di inverter del produttore tedesco SMA e di batterie di Hoppecke Batterien. La loro capacità combinata è di 1,3 MW e la loro capacità di accumulo è di 5,76 MWh.
Asantys Systems ha dichiarato che il progetto contribuirà a fornire l’accesso universale all’elettricità a più di mezzo milione di persone.
Secondo l’Agenzia Internazionale per le Energie Rinnovabili, alla fine del 2022 la Sierra Leone aveva 9 MW di capacità solare installata, più del doppio di quella registrata nel 2021.
La Banca Mondiale ha dichiarato che solo il 23% delle persone in Sierra Leone ha accesso all’elettricità, una percentuale inferiore alla media subsahariana del 30%. Questa percentuale scende a meno del 6% nelle aree rurali.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/04/erg-si-espande-in-francia-con-492-mw-di-fotovoltaico/,"MERCATI & POLITICHE,SVILUPPI DI MERCATO,EUROPA OCCIDENTALE,FRANCIA,ITALIA,LIGURIA",LARA MORANDOTTI,"GENNAIO 4, 2024","ERG si espande in Francia con 49,2 MW di fotovoltaico","Continua l’espansione internazionale dell’italiana ERG. Dopo il suo sbarco sul mercato statunitense, ha di recente annunciato di aver acquisito il 100% di CEPE Renouvellement Haut Cabardès SAS, società proprietaria di un portafoglio eolico e solare da 73,2 MW in Francia. Lo ha fatto tramite la propria controllata ERG Eolienne France SAS, che ha sottoscritto l’accordo con QEnergy France SAS.
Gli impianti comprendono due parchi fotovoltaici per una potenza complessiva di 20,4 MW, entrati in esercizio tra giugno e settembre del 2022, e un
progetto solare da 28,8 MWp è in avanzata fase di costruzione. A questi si aggiunge un parco eolico da 24 MW in fase finale di commissioning.
L’operazione ha un valore in termini di enterprise value pari a circa 86 milioni di euro, con un equity value di circa 17 milioni di euro.
“I due impianti solari in operation e il parco eolico beneficiano di un regime tariffario con un CfD di 20 anni, mentre le produzioni del parco fotovoltaico che entrerà in esercizio nel secondo trimestre del 2024, sono legate ad un PPA della durata di 15 anni con una primaria controparte corporate”, si legge nella nota stampa di ERG.
“Con questa operazione consolidiamo la nostra presenza in Francia, secondo mercato di ERG in Europa, dove raggiungiamo una capacità installata di 674 MW, di cui circa il 20% da tecnologia fotovoltaica. L’integrazione con il nostro attuale portafoglio impianti ci permetterà di implementare importanti sinergie operative”, ha dichiarato Paolo Merli, Amministratore Delegato di ERG.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
https://www.pv-magazine.it/2024/01/04/una-ricerca-rivela-che-il-piemonte-e-la-regione-con-piu-produzione-da-fotovoltaico/,"MERCATI & POLITICHE,OPINION & ANALYSIS,SVILUPPI DI MERCATO,ITALIA,PIEMONTE,VALLE D'AOSTA",LARA MORANDOTTI,"GENNAIO 4, 2024",Una ricerca rivela che il Piemonte è la regione con più produzione da fotovoltaico,"ACEPER, l'(Associazione dei Consumatori e Produttori di Energie Rinnovabili che riunisce 10.000 impianti di produzione di energia da fonti rinnovabili, pari ad oltre 7.000 associati, ha effettuato uno studio su un campione di 11.191 impianti fotovoltaici dislocati in 18 regioni italiane.
I risultati della ricerca mostrano che la Valle d’Aosta è la regione più “virtuosa”. Significa che ha il più alto rapporto tra produzione da fotovoltaico reale e produzione da fotovoltaico attesa, con una percentuale del 93%.
La produzione attesa è quella stimata secondo lo strumento ufficiale di misurazione PVGIS, Photovoltaic Geographical Information System. “Si tratta del programma che permette di effettuare un calcolo effettivo della produzione dell’impianto, anche relativa ai prossimi anni, tenendo conto di variabili quali la località di installazione, il mese di interesse, l’inclinazione e l’orientamento”, ha spiegato ACEPER.
Nella classifica delle regioni più virtuose, la Valle d’Aosta è seguita dal Molise con un rapporto dell’84% (4.498.999,53 KWh prodotti e 5.344.063,07 KWh attesi) e dalla Liguria, con 5.481.254,81 KWh prodotti e 6.586.397,98 KWh attesi per un rapporto pari all’83%).
Secondo quanto rivelato, il Piemonte ha un rapporto tra produzione reale e produzione attesa dell’82%, ma è la regione che produce di più da fotovoltaico grazie ai suoi 147.437.862,00 KWh prodotti (180.395225,59 KWh attesi). Segue, al secondo posto per la produttività, la regione Lombardia, con 91.734.079,35 KWh prodotti e 113.503.083,68 KWh attesi.
Il rapporto medio delle produzioni degli associati ACEPER si attesta su un più che soddisfacente 78%. “Dobbiamo concentrarci su come aumentare la potenza e la produttività dei nostri impianti, non su come risparmiare abbassando i consumi”, ha dichiarato a mergine della ricerca Veronica Pitea, presidente di ACEPER.
I presenti contenuti sono tutelati da diritti d’autore e non possono essere riutilizzati. Se desideri collaborare con noi e riutilizzare alcuni dei nostri contenuti, contatta: editors@pv-magazine.com."
